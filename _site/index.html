
<!doctype html>
<html lang="uk">
<head>
    <meta charset="UTF-8">
    <meta name="viewport"
          content="width=device-width, initial-scale=1.0, maximum-scale=5.0, minimum-scale=1.0">
    <meta http-equiv="X-UA-Compatible" content="ie=edge">
    <title>Всі статті — Конституція України</title>
    <meta name="description" content="Згідно Конституції Україна є суверенна і незалежна, демократична, соціальна, правова держава. Україна є унітарною державою. Україна є республікою...">
    <style>
:root {
    --px-font-size: 16px;
    --fr-line-height: 1.625;
    --rem-line-height: 1.625rem;
    --color-divider-main: #aaa;
    --color-divider-secondary: #e6e6e6;
}

*, *:after, *:before {
    box-sizing: border-box;
}

html {
    font-family: Helvetica, sans-serif;
    font-size: var(--px-font-size);
    line-height: var(--fr-line-height);
}

body {
    margin: 0;
    padding: 0;
}

a {
    color: #1d01ed;
}

a.current {
    color: inherit;
}

.container {
    max-width: 40rem;
    margin: 0 auto;
}

.top-nav {
    display: flex;
    justify-content: center;
    border-bottom: 1px solid var(--color-divider-secondary);
    margin-top: var(--rem-line-height);
    margin-bottom: -1px;
    padding-bottom: var(--rem-line-height);
}

.top-nav a:nth-child(n+2) {
    margin-left: 1rem;
}

.top-nav a:nth-child(n+2):before {
    position: relative;
    left: -.5rem;
    content: '';
    border-left: 1px solid var(--color-divider-main);
}

.page {
    max-width: 40rem;
    margin: 0 auto;
    padding: 0 1rem calc(5 * var(--rem-line-height));
}

main em {
    color: #555;
}

h1, h2, h3 {
    font-weight: 400;
}


h1 {
    margin-top: var(--rem-line-height);
    margin-bottom: var(--rem-line-height);
    font-size: 1.953rem;
    line-height: 1.6641;
}

h2, .h2 {
    margin-top: var(--rem-line-height);
    margin-bottom: var(--rem-line-height);
    font-size: 1.563rem;
    line-height: 2.0793;
}

h1 span, h2 span {
    display: block;
    font-size: 1rem;
    line-height: var(--fr-line-height);
}

h3 {
    font-size: 1.25rem;
    line-height: 1.3;
}

p {
    margin-top: var(--rem-line-height);
    margin-bottom: var(--rem-line-height);;
}

ol, ul {
    padding-left: 2rem;
}

.tc {
    text-align: center;
}

.space-top-2 {
    margin-top: calc(2 * var(--rem-line-height));
}

.space-top-3 {
    margin-top: calc(3 * var(--rem-line-height));
}

@media (max-width: 760px) {
    h1 {
        font-size: 1.602rem;
        line-height: 2.03;
    }

    h2, .h2 {
        font-size: 1.125rem;
        line-height: 1.4445;
    }

    h3 {
        font-size: 1rem;
        line-height: var(--fr-line-height);
    }
}

    </style>
</head>
<body>
<div class="page">
    <nav class="top-nav"><a class="current">Всі статті</a><a href="/contents">Зміст</a><a href="/about">Про сайт</a></nav><main ><article ><h1 class="tc">Конституція України</h1><article ><h2 class="tc"><a href="/chapters/preamble/">Преамбула</a></h2><p>Верховна Рада України від імені Українського народу — громадян України всіх національностей,</p>
<p>виражаючи суверенну волю народу,</p>
<p>спираючись на багатовікову історію українського державотворення і на основі здійсненого українською нацією, усім
Українським народом права на самовизначення,</p>
<p>дбаючи про забезпечення прав і свобод людини та гідних умов її життя,</p>
<p>піклуючись про зміцнення громадянської злагоди на землі України та підтверджуючи європейську ідентичність Українського
народу і незворотність європейського та євроатлантичного курсу України,</p>
<p>прагнучи розвивати і зміцнювати демократичну, соціальну, правову державу,</p>
<p>усвідомлюючи відповідальність перед Богом, власною совістю, попередніми, нинішнім та прийдешніми поколіннями,</p>
<p>керуючись <a href="https://zakon.rada.gov.ua/laws/show/1427-12">Актом проголошення незалежності України від 24 серпня 1991 року</a>, схваленим 1 грудня 1991 року всенародним голосуванням,</p>
<p>приймає цю Конституцію — Основний Закон України.</p>
</article><article class="space-top-3"><h2 class="tc"><a href="/chapters/1/"><span>Розділ I</span> Загальні засади</a></h2><article ><h3 class="h2"><a href="/articles/1/">Стаття 1</a></h3><p>Україна є суверенна і незалежна, демократична, соціальна, правова держава.</p>
</article><article class="space-top-2"><h3 class="h2"><a href="/articles/2/">Стаття 2</a></h3><p>Суверенітет України поширюється на всю її територію.</p>
<p>Україна є унітарною державою.</p>
<p>Територія України в межах існуючого кордону є цілісною і недоторканною.</p>
</article><article class="space-top-2"><h3 class="h2"><a href="/articles/3/">Стаття 3</a></h3><p>Людина, її життя і здоров'я, честь і гідність, недоторканність і безпека визнаються в Україні найвищою соціальною
цінністю.</p>
<p>Права і свободи людини та їх гарантії визначають зміст і спрямованість діяльності держави. Держава відповідає перед
людиною за свою діяльність. Утвердження і забезпечення прав і свобод людини є головним обов'язком держави.</p>
</article><article class="space-top-2"><h3 class="h2"><a href="/articles/4/">Стаття 4</a></h3><p>В Україні існує єдине громадянство. Підстави набуття і припинення громадянства України визначаються законом.</p>
</article><article class="space-top-2"><h3 class="h2"><a href="/articles/5/">Стаття 5</a></h3><p>Україна є республікою.</p>
<p>Носієм суверенітету і єдиним джерелом влади в Україні є народ. Народ здійснює владу безпосередньо і через органи
державної влади та органи місцевого самоврядування.</p>
<p>Право визначати і змінювати конституційний лад в Україні належить виключно народові і не може бути узурповане державою,
її органами або посадовими особами.</p>
<p>Ніхто не може узурпувати державну владу.</p>
</article><article class="space-top-2"><h3 class="h2"><a href="/articles/6/">Стаття 6</a></h3><p>Державна влада в Україні здійснюється на засадах її поділу на законодавчу, виконавчу та судову.</p>
<p>Органи законодавчої, виконавчої та судової влади здійснюють свої повноваження у встановлених цією Конституцією межах і
відповідно до законів України.</p>
</article><article class="space-top-2"><h3 class="h2"><a href="/articles/7/">Стаття 7</a></h3><p>В Україні визнається і гарантується місцеве самоврядування.</p>
</article><article class="space-top-2"><h3 class="h2"><a href="/articles/8/">Стаття 8</a></h3><p>В Україні визнається і діє принцип верховенства права.</p>
<p>Конституція України має найвищу юридичну силу. Закони та інші нормативно-правові акти приймаються на основі Конституції
України і повинні відповідати їй.</p>
<p>Норми Конституції України є нормами прямої дії. Звернення до суду для захисту конституційних прав і свобод людини і
громадянина безпосередньо на підставі Конституції України гарантується.</p>
</article><article class="space-top-2"><h3 class="h2"><a href="/articles/9/">Стаття 9</a></h3><p>Чинні міжнародні договори, згода на обов'язковість яких надана Верховною Радою України, є частиною національного
законодавства України.</p>
<p>Укладення міжнародних договорів, які суперечать Конституції України, можливе лише після внесення відповідних змін до
Конституції України.</p>
</article><article class="space-top-2"><h3 class="h2"><a href="/articles/10/">Стаття 10</a></h3><p>Державною мовою в Україні є українська мова.</p>
<p>Держава забезпечує всебічний розвиток і функціонування української мови в усіх сферах суспільного життя на всій
території України.</p>
<p>В Україні гарантується вільний розвиток, використання і захист російської, інших мов національних меншин України.</p>
<p>Держава сприяє вивченню мов міжнародного спілкування.</p>
<p>Застосування мов в Україні гарантується Конституцією України та визначається законом.</p>
</article><article class="space-top-2"><h3 class="h2"><a href="/articles/11/">Стаття 11</a></h3><p>Держава сприяє консолідації та розвиткові української нації, її історичної свідомості, традицій і культури, а також
розвиткові етнічної, культурної, мовної та релігійної самобутності всіх корінних народів і національних меншин України.</p>
</article><article class="space-top-2"><h3 class="h2"><a href="/articles/12/">Стаття 12</a></h3><p>Україна дбає про задоволення національно-культурних і мовних потреб українців, які проживають за межами держави.</p>
</article><article class="space-top-2"><h3 class="h2"><a href="/articles/13/">Стаття 13</a></h3><p>Земля, її надра, атмосферне повітря, водні та інші природні ресурси, які знаходяться в межах території України, природні
ресурси її континентального шельфу, виключної (морської) економічної зони є об'єктами права власності Українського
народу. Від імені Українського народу права власника здійснюють органи державної влади та органи місцевого
самоврядування в межах, визначених цією Конституцією.</p>
<p>Кожний громадянин має право користуватися природними об'єктами права власності народу відповідно до закону.</p>
<p>Власність зобов'язує. Власність не повинна використовуватися на шкоду людині і суспільству.</p>
<p>Держава забезпечує захист прав усіх суб'єктів права власності і господарювання, соціальну спрямованість економіки. Усі
суб'єкти права власності рівні перед законом.</p>
</article><article class="space-top-2"><h3 class="h2"><a href="/articles/14/">Стаття 14</a></h3><p>Земля є основним національним багатством, що перебуває під особливою охороною держави.</p>
<p>Право власності на землю гарантується. Це право набувається і реалізується громадянами, юридичними особами та державою
виключно відповідно до закону.</p>
</article><article class="space-top-2"><h3 class="h2"><a href="/articles/15/">Стаття 15</a></h3><p>Суспільне життя в Україні ґрунтується на засадах політичної, економічної та ідеологічної багатоманітності.</p>
<p>Жодна ідеологія не може визнаватися державою як обов'язкова.</p>
<p>Цензура заборонена.</p>
<p>Держава гарантує свободу політичної діяльності, не забороненої Конституцією і законами України.</p>
</article><article class="space-top-2"><h3 class="h2"><a href="/articles/16/">Стаття 16</a></h3><p>Забезпечення екологічної безпеки і підтримання екологічної рівноваги на території України, подолання наслідків
Чорнобильської катастрофи — катастрофи планетарного масштабу, збереження генофонду Українського народу є обов'язком
держави.</p>
</article><article class="space-top-2"><h3 class="h2"><a href="/articles/17/">Стаття 17</a></h3><p>Захист суверенітету і територіальної цілісності України, забезпечення її економічної та інформаційної безпеки є
найважливішими функціями держави, справою всього Українського народу.</p>
<p>Оборона України, захист її суверенітету, територіальної цілісності і недоторканності покладаються на Збройні Сили
України.</p>
<p>Забезпечення державної безпеки і захист державного кордону України покладаються на відповідні військові формування та
правоохоронні органи держави, організація і порядок діяльності яких визначаються законом.</p>
<p>Збройні Сили України та інші військові формування ніким не можуть бути використані для обмеження прав і свобод громадян
або з метою повалення конституційного ладу, усунення органів влади чи перешкоджання їх діяльності.</p>
<p>Держава забезпечує соціальний захист громадян України, які перебувають на службі у Збройних Силах України та в інших
військових формуваннях, а також членів їхніх сімей.</p>
<p>На території України забороняється створення і функціонування будь-яких збройних формувань, не передбачених законом.</p>
<p>На території України не допускається розташування іноземних військових баз.</p>
</article><article class="space-top-2"><h3 class="h2"><a href="/articles/18/">Стаття 18</a></h3><p>Зовнішньополітична діяльність України спрямована на забезпечення її національних інтересів і безпеки шляхом підтримання
мирного і взаємовигідного співробітництва з членами міжнародного співтовариства за загальновизнаними принципами і
нормами міжнародного права.</p>
</article><article class="space-top-2"><h3 class="h2"><a href="/articles/19/">Стаття 19</a></h3><p>Правовий порядок в Україні ґрунтується на засадах, відповідно до яких ніхто не може бути примушений робити те, що не
передбачено законодавством.</p>
<p>Органи державної влади та органи місцевого самоврядування, їх посадові особи зобов'язані діяти лише на підставі, в межах
повноважень та у спосіб, що передбачені Конституцією та законами України.</p>
</article><article class="space-top-2"><h3 class="h2"><a href="/articles/20/">Стаття 20</a></h3><p>Державними символами України є Державний Прапор України, Державний Герб України і Державний Гімн України.</p>
<p>Державний Прапор України — стяг із двох рівновеликих горизонтальних смуг синього і жовтого кольорів.</p>
<p>Великий Державний Герб України встановлюється з урахуванням малого Державного Герба України та герба Війська
Запорізького законом, що приймається не менш як двома третинами від конституційного складу Верховної Ради України.</p>
<p>Головним елементом великого Державного Герба України є Знак Княжої Держави Володимира Великого (малий Державний Герб
України).</p>
<p>Державний Гімн України — національний гімн на музику М. Вербицького із словами, затвердженими законом, що приймається не
менш як двома третинами від конституційного складу Верховної Ради України.</p>
<p>Опис державних символів України та порядок їх використання встановлюються законом, що приймається не менш як двома
третинами від конституційного складу Верховної Ради України.</p>
<p>Столицею України є місто Київ.</p>
</article></article><article class="space-top-3"><h2 class="tc"><a href="/chapters/2/"><span>Розділ II</span> Права, свободи та обовязки людини і громадянина</a></h2><article ><h3 class="h2"><a href="/articles/21/">Стаття 21</a></h3><p>Усі люди є вільні і рівні у своїй гідності та правах. Права і свободи людини є невідчужуваними та непорушними.</p>
</article><article class="space-top-2"><h3 class="h2"><a href="/articles/22/">Стаття 22</a></h3><p>Права і свободи людини і громадянина, закріплені цією Конституцією, не є вичерпними.</p>
<p>Конституційні права і свободи гарантуються і не можуть бути скасовані.</p>
<p>При прийнятті нових законів або внесенні змін до чинних законів не допускається звуження змісту та обсягу існуючих прав
і свобод.</p>
</article><article class="space-top-2"><h3 class="h2"><a href="/articles/23/">Стаття 23</a></h3><p>Кожна людина має право на вільний розвиток своєї особистості, якщо при цьому не порушуються права і свободи інших людей,
та має обов'язки перед суспільством, в якому забезпечується вільний і всебічний розвиток її особистості.</p>
</article><article class="space-top-2"><h3 class="h2"><a href="/articles/24/">Стаття 24</a></h3><p>Громадяни мають рівні конституційні права і свободи та є рівними перед законом.</p>
<p>Не може бути привілеїв чи обмежень за ознаками раси, кольору шкіри, політичних, релігійних та інших переконань, статі,
етнічного та соціального походження, майнового стану, місця проживання, за мовними або іншими ознаками.</p>
<p>Рівність прав жінки і чоловіка забезпечується: наданням жінкам рівних з чоловіками можливостей у громадсько-політичній і
культурній діяльності, у здобутті освіти і професійній підготовці, у праці та винагороді за неї; спеціальними заходами
щодо охорони праці і здоров'я жінок, встановленням пенсійних пільг; створенням умов, які дають жінкам можливість
поєднувати працю з материнством; правовим захистом, матеріальною і моральною підтримкою материнства і дитинства,
включаючи надання оплачуваних відпусток та інших пільг вагітним жінкам і матерям.</p>
</article><article class="space-top-2"><h3 class="h2"><a href="/articles/25/">Стаття 25</a></h3><p>Громадянин України не може бути позбавлений громадянства і права змінити громадянство.</p>
<p>Громадянин України не може бути вигнаний за межі України або виданий іншій державі.</p>
<p>Україна гарантує піклування та захист своїм громадянам, які перебувають за її межами.</p>
</article><article class="space-top-2"><h3 class="h2"><a href="/articles/26/">Стаття 26</a></h3><p>Іноземці та особи без громадянства, що перебувають в Україні на законних підставах, користуються тими самими правами і
свободами, а також несуть такі самі обов'язки, як і громадяни України, — за винятками, встановленими Конституцією,
законами чи міжнародними договорами України.</p>
<p>Іноземцям та особам без громадянства може бути надано притулок у порядку, встановленому законом.</p>
</article><article class="space-top-2"><h3 class="h2"><a href="/articles/27/">Стаття 27</a></h3><p>Кожна людина має невід'ємне право на життя.</p>
<p>Ніхто не може бути свавільно позбавлений життя. Обов'язок держави — захищати життя людини.</p>
<p>Кожен має право захищати своє життя і здоров'я, життя і здоров'я інших людей від протиправних посягань.</p>
</article><article class="space-top-2"><h3 class="h2"><a href="/articles/28/">Стаття 28</a></h3><p>Кожен має право на повагу до його гідності.</p>
<p>Ніхто не може бути підданий катуванню, жорстокому, нелюдському або такому, що принижує його гідність, поводженню чи
покаранню.</p>
<p>Жодна людина без її вільної згоди не може бути піддана медичним, науковим чи іншим дослідам.</p>
</article><article class="space-top-2"><h3 class="h2"><a href="/articles/29/">Стаття 29</a></h3><p>Кожна людина має право на свободу та особисту недоторканність.</p>
<p>Ніхто не може бути заарештований або триматися під вартою інакше як за вмотивованим рішенням суду і тільки на підставах
та в порядку, встановлених законом.</p>
<p>У разі нагальної необхідності запобігти злочинові чи його перепинити уповноважені на те законом органи можуть
застосувати тримання особи під вартою як тимчасовий запобіжний захід, обґрунтованість якого протягом сімдесяти двох
годин має бути перевірена судом. Затримана особа негайно звільняється, якщо протягом сімдесяти двох годин з моменту
затримання їй не вручено вмотивованого рішення суду про тримання під вартою.</p>
<p>Кожному заарештованому чи затриманому має бути невідкладно повідомлено про мотиви арешту чи затримання, роз'яснено його
права та надано можливість з моменту затримання захищати себе особисто та користуватися правничою допомогою захисника.</p>
<p>Кожний затриманий має право у будь-який час оскаржити в суді своє затримання.</p>
<p>Про арешт або затримання людини має бути негайно повідомлено родичів заарештованого чи затриманого.</p>
</article><article class="space-top-2"><h3 class="h2"><a href="/articles/30/">Стаття 30</a></h3><p>Кожному гарантується недоторканність житла.</p>
<p>Не допускається проникнення до житла чи до іншого володіння особи, проведення в них огляду чи обшуку інакше як за
вмотивованим рішенням суду.</p>
<p>У невідкладних випадках, пов'язаних із врятуванням життя людей та майна чи з безпосереднім переслідуванням осіб, які
підозрюються у вчиненні злочину, можливий інший, встановлений законом, порядок проникнення до житла чи до іншого
володіння особи, проведення в них огляду і обшуку.</p>
</article><article class="space-top-2"><h3 class="h2"><a href="/articles/31/">Стаття 31</a></h3><p>Кожному гарантується таємниця листування, телефонних розмов, телеграфної та іншої кореспонденції. Винятки можуть бути
встановлені лише судом у випадках, передбачених законом, з метою запобігти злочинові чи з'ясувати істину під час
розслідування кримінальної справи, якщо іншими способами одержати інформацію неможливо.</p>
</article><article class="space-top-2"><h3 class="h2"><a href="/articles/32/">Стаття 32</a></h3><p>Ніхто не може зазнавати втручання в його особисте і сімейне життя, крім випадків, передбачених Конституцією України.</p>
<p>Не допускається збирання, зберігання, використання та поширення конфіденційної інформації про особу без її згоди, крім
випадків, визначених законом, і лише в інтересах національної безпеки, економічного добробуту та прав людини.</p>
<p>Кожний громадянин має право знайомитися в органах державної влади, органах місцевого самоврядування, установах і
організаціях з відомостями про себе, які не є державною або іншою захищеною законом таємницею.</p>
<p>Кожному гарантується судовий захист права спростовувати недостовірну інформацію про себе і членів своєї сім'ї та права
вимагати вилучення будь-якої інформації, а також право на відшкодування матеріальної і моральної шкоди, завданої
збиранням, зберіганням, використанням та поширенням такої недостовірної інформації.</p>
</article><article class="space-top-2"><h3 class="h2"><a href="/articles/33/">Стаття 33</a></h3><p>Кожному, хто на законних підставах перебуває на території України, гарантується свобода пересування, вільний вибір місця
проживання, право вільно залишати територію України, за винятком обмежень, які встановлюються законом.</p>
<p>Громадянин України не може бути позбавлений права в будь-який час повернутися в Україну.</p>
</article><article class="space-top-2"><h3 class="h2"><a href="/articles/34/">Стаття 34</a></h3><p>Кожному гарантується право на свободу думки і слова, на вільне вираження своїх поглядів і переконань.</p>
<p>Кожен має право вільно збирати, зберігати, використовувати і поширювати інформацію усно, письмово або в інший спосіб —
на свій вибір.</p>
<p>Здійснення цих прав може бути обмежене законом в інтересах національної безпеки, територіальної цілісності або
громадського порядку з метою запобігання заворушенням чи злочинам, для охорони здоров'я населення, для захисту репутації
або прав інших людей, для запобігання розголошенню інформації, одержаної конфіденційно, або для підтримання авторитету і
неупередженості правосуддя.</p>
</article><article class="space-top-2"><h3 class="h2"><a href="/articles/35/">Стаття 35</a></h3><p>Кожен має право на свободу світогляду і віросповідання. Це право включає свободу сповідувати будь-яку релігію або не
сповідувати ніякої, безперешкодно відправляти одноособово чи колективно релігійні культи і ритуальні обряди, вести
релігійну діяльність.</p>
<p>Здійснення цього права може бути обмежене законом лише в інтересах охорони громадського порядку, здоров'я і моральності
населення або захисту прав і свобод інших людей.</p>
<p>Церква і релігійні організації в Україні відокремлені від держави, а школа — від церкви. Жодна релігія не може бути
визнана державою як обов'язкова.</p>
<p>Ніхто не може бути увільнений від своїх обов'язків перед державою або відмовитися від виконання законів за мотивами
релігійних переконань. У разі якщо виконання військового обов'язку суперечить релігійним переконанням громадянина,
виконання цього обов'язку має бути замінене альтернативною (невійськовою) службою.</p>
</article><article class="space-top-2"><h3 class="h2"><a href="/articles/36/">Стаття 36</a></h3><p>Громадяни України мають право на свободу об'єднання у політичні партії та громадські організації для здійснення і
захисту своїх прав і свобод та задоволення політичних, економічних, соціальних, культурних та інших інтересів, за
винятком обмежень, встановлених законом в інтересах національної безпеки та громадського порядку, охорони здоров'я
населення або захисту прав і свобод інших людей.</p>
<p>Політичні партії в Україні сприяють формуванню і вираженню політичної волі громадян, беруть участь у виборах. Членами
політичних партій можуть бути лише громадяни України. Обмеження щодо членства у політичних партіях встановлюються
виключно цією Конституцією і законами України.</p>
<p>Громадяни мають право на участь у професійних спілках з метою захисту своїх трудових і соціально-економічних прав та
інтересів. Професійні спілки є громадськими організаціями, що об'єднують громадян, пов'язаних спільними інтересами за
родом їх професійної діяльності. Професійні спілки утворюються без попереднього дозволу на основі вільного вибору їх
членів. Усі професійні спілки мають рівні права. Обмеження щодо членства у професійних спілках встановлюються виключно
цією Конституцією і законами України.</p>
<p>Ніхто не може бути примушений до вступу в будь-яке об'єднання громадян чи обмежений у правах за належність чи
неналежність до політичних партій або громадських організацій.</p>
<p>Усі об'єднання громадян рівні перед законом.</p>
</article><article class="space-top-2"><h3 class="h2"><a href="/articles/37/">Стаття 37</a></h3><p>Утворення і діяльність політичних партій та громадських організацій, програмні цілі або дії яких спрямовані на
ліквідацію незалежності України, зміну конституційного ладу насильницьким шляхом, порушення суверенітету і
територіальної цілісності держави, підрив її безпеки, незаконне захоплення державної влади, пропаганду війни,
насильства, на розпалювання міжетнічної, расової, релігійної ворожнечі, посягання на права і свободи людини, здоров'я
населення, забороняються.</p>
<p>Політичні партії та громадські організації не можуть мати воєнізованих формувань.</p>
<p>Не допускається створення і діяльність організаційних структур політичних партій в органах виконавчої та судової влади і
виконавчих органах місцевого самоврядування, військових формуваннях, а також на державних підприємствах, у навчальних
закладах та інших державних установах і організаціях.</p>
<p>Заборона діяльності об'єднань громадян здійснюється лише в судовому порядку.</p>
</article><article class="space-top-2"><h3 class="h2"><a href="/articles/38/">Стаття 38</a></h3><p>Громадяни мають право брати участь в управлінні державними справами, у всеукраїнському та місцевих референдумах, вільно
обирати і бути обраними до органів державної влади та органів місцевого самоврядування.</p>
<p>Громадяни користуються рівним правом доступу до державної служби, а також до служби в органах місцевого самоврядування.</p>
</article><article class="space-top-2"><h3 class="h2"><a href="/articles/39/">Стаття 39</a></h3><p>Громадяни мають право збиратися мирно, без зброї і проводити збори, мітинги, походи і демонстрації, про проведення яких
завчасно сповіщаються органи виконавчої влади чи органи місцевого самоврядування.</p>
<p>Обмеження щодо реалізації цього права може встановлюватися судом відповідно до закону і лише в інтересах національної
безпеки та громадського порядку — з метою запобігання заворушенням чи злочинам, для охорони здоров'я населення або
захисту прав і свобод інших людей.</p>
</article><article class="space-top-2"><h3 class="h2"><a href="/articles/40/">Стаття 40</a></h3><p>Усі мають право направляти індивідуальні чи колективні письмові звернення або особисто звертатися до органів державної
влади, органів місцевого самоврядування та посадових і службових осіб цих органів, що зобов'язані розглянути звернення і
дати обґрунтовану відповідь у встановлений законом строк.</p>
</article><article class="space-top-2"><h3 class="h2"><a href="/articles/41/">Стаття 41</a></h3><p>Кожен має право володіти, користуватися і розпоряджатися своєю власністю, результатами своєї інтелектуальної, творчої
діяльності.</p>
<p>Право приватної власності набувається в порядку, визначеному законом.</p>
<p>Громадяни для задоволення своїх потреб можуть користуватися об'єктами права державної та комунальної власності
відповідно до закону.</p>
<p>Ніхто не може бути протиправно позбавлений права власності. Право приватної власності є непорушним.</p>
<p>Примусове відчуження об'єктів права приватної власності може бути застосоване лише як виняток з мотивів суспільної
необхідності, на підставі і в порядку, встановлених законом, та за умови попереднього і повного відшкодування їх
вартості. Примусове відчуження таких об'єктів з наступним повним відшкодуванням їх вартості допускається лише в умовах
воєнного чи надзвичайного стану.</p>
<p>Конфіскація майна може бути застосована виключно за рішенням суду у випадках, обсязі та порядку, встановлених законом.</p>
<p>Використання власності не може завдавати шкоди правам, свободам та гідності громадян, інтересам суспільства, погіршувати
екологічну ситуацію і природні якості землі.</p>
</article><article class="space-top-2"><h3 class="h2"><a href="/articles/42/">Стаття 42</a></h3><p>Кожен має право на підприємницьку діяльність, яка не заборонена законом.</p>
<p>Підприємницька діяльність депутатів, посадових і службових осіб органів державної влади та органів місцевого
самоврядування обмежується законом.</p>
<p>Держава забезпечує захист конкуренції у підприємницькій діяльності. Не допускаються зловживання монопольним становищем
на ринку, неправомірне обмеження конкуренції та недобросовісна конкуренція. Види і межі монополії визначаються законом.</p>
<p>Держава захищає права споживачів, здійснює контроль за якістю і безпечністю продукції та усіх видів послуг і робіт,
сприяє діяльності громадських організацій споживачів.</p>
</article><article class="space-top-2"><h3 class="h2"><a href="/articles/43/">Стаття 43</a></h3><p>Кожен має право на працю, що включає можливість заробляти собі на життя працею, яку він вільно обирає або на яку вільно
погоджується.</p>
<p>Держава створює умови для повного здійснення громадянами права на працю, гарантує рівні можливості у виборі професії та
роду трудової діяльності, реалізовує програми професійно-технічного навчання, підготовки і перепідготовки кадрів
відповідно до суспільних потреб.</p>
<p>Використання примусової праці забороняється. Не вважається примусовою працею військова або альтернативна (невійськова)
служба, а також робота чи служба, яка виконується особою за вироком чи іншим рішенням суду або відповідно до законів про
воєнний і про надзвичайний стан.</p>
<p>Кожен має право на належні, безпечні і здорові умови праці, на заробітну плату, не нижчу від визначеної законом.</p>
<p>Використання праці жінок і неповнолітніх на небезпечних для їхнього здоров'я роботах забороняється.</p>
<p>Громадянам гарантується захист від незаконного звільнення.</p>
<p>Право на своєчасне одержання винагороди за працю захищається законом.</p>
</article><article class="space-top-2"><h3 class="h2"><a href="/articles/44/">Стаття 44</a></h3><p>Ті, хто працює, мають право на страйк для захисту своїх економічних і соціальних інтересів.</p>
<p>Порядок здійснення права на страйк встановлюється законом з урахуванням необхідності забезпечення національної безпеки,
охорони здоров'я, прав і свобод інших людей.</p>
<p>Ніхто не може бути примушений до участі або до неучасті у страйку.</p>
<p>Заборона страйку можлива лише на підставі закону.</p>
</article><article class="space-top-2"><h3 class="h2"><a href="/articles/45/">Стаття 45</a></h3><p>Кожен, хто працює, має право на відпочинок.</p>
<p>Це право забезпечується наданням днів щотижневого відпочинку, а також оплачуваної щорічної відпустки, встановленням
скороченого робочого дня щодо окремих професій і виробництв, скороченої тривалості роботи у нічний час.</p>
<p>Максимальна тривалість робочого часу, мінімальна тривалість відпочинку та оплачуваної щорічної відпустки, вихідні та
святкові дні, а також інші умови здійснення цього права визначаються законом.</p>
</article><article class="space-top-2"><h3 class="h2"><a href="/articles/46/">Стаття 46</a></h3><p>Громадяни мають право на соціальний захист, що включає право на забезпечення їх у разі повної, часткової або тимчасової
втрати працездатності, втрати годувальника, безробіття з незалежних від них обставин, а також у старості та в інших
випадках, передбачених законом.</p>
<p>Це право гарантується загальнообов'язковим державним соціальним страхуванням за рахунок страхових внесків громадян,
підприємств, установ і організацій, а також бюджетних та інших джерел соціального забезпечення; створенням мережі
державних, комунальних, приватних закладів для догляду за непрацездатними.</p>
<p>Пенсії, інші види соціальних виплат та допомоги, що є основним джерелом існування, мають забезпечувати рівень життя, не
нижчий від прожиткового мінімуму, встановленого законом.</p>
</article><article class="space-top-2"><h3 class="h2"><a href="/articles/47/">Стаття 47</a></h3><p>Кожен має право на житло. Держава створює умови, за яких кожний громадянин матиме змогу побудувати житло, придбати його
у власність або взяти в оренду.</p>
<p>Громадянам, які потребують соціального захисту, житло надається державою та органами місцевого самоврядування безоплатно
або за доступну для них плату відповідно до закону.</p>
<p>Ніхто не може бути примусово позбавлений житла інакше як на підставі закону за рішенням суду.</p>
</article><article class="space-top-2"><h3 class="h2"><a href="/articles/48/">Стаття 48</a></h3><p>Кожен має право на достатній життєвий рівень для себе і своєї сім'ї, що включає достатнє харчування, одяг, житло.</p>
</article><article class="space-top-2"><h3 class="h2"><a href="/articles/49/">Стаття 49</a></h3><p>Кожен має право на охорону здоров'я, медичну допомогу та медичне страхування.</p>
<p>Охорона здоров'я забезпечується державним фінансуванням відповідних соціально-економічних, медико-санітарних і
оздоровчо-профілактичних програм.</p>
<p>Держава створює умови для ефективного і доступного для всіх громадян медичного обслуговування. У державних і комунальних
закладах охорони здоров'я медична допомога надається безоплатно; існуюча мережа таких закладів не може бути скорочена.
Держава сприяє розвиткові лікувальних закладів усіх форм власності.</p>
<p>Держава дбає про розвиток фізичної культури і спорту, забезпечує санітарно-епідемічне благополуччя.</p>
</article><article class="space-top-2"><h3 class="h2"><a href="/articles/50/">Стаття 50</a></h3><p>Кожен має право на безпечне для життя і здоров'я довкілля та на відшкодування завданої порушенням цього права шкоди.</p>
<p>Кожному гарантується право вільного доступу до інформації про стан довкілля, про якість харчових продуктів і предметів
побуту, а також право на її поширення. Така інформація ніким не може бути засекречена.</p>
</article><article class="space-top-2"><h3 class="h2"><a href="/articles/51/">Стаття 51</a></h3><p>Шлюб ґрунтується на вільній згоді жінки і чоловіка. Кожен із подружжя має рівні права і обов'язки у шлюбі та сім'ї.</p>
<p>Батьки зобов'язані утримувати дітей до їх повноліття. Повнолітні діти зобов'язані піклуватися про своїх непрацездатних
батьків.</p>
<p>Сім'я, дитинство, материнство і батьківство охороняються державою.</p>
</article><article class="space-top-2"><h3 class="h2"><a href="/articles/52/">Стаття 52</a></h3><p>Діти рівні у своїх правах незалежно від походження, а також від того, народжені вони у шлюбі чи поза ним.</p>
<p>Будь-яке насильство над дитиною та її експлуатація переслідуються за законом.</p>
<p>Утримання та виховання дітей-сиріт і дітей, позбавлених батьківського піклування, покладається на державу. Держава
заохочує і підтримує благодійницьку діяльність щодо дітей.</p>
</article><article class="space-top-2"><h3 class="h2"><a href="/articles/53/">Стаття 53</a></h3><p>Кожен має право на освіту.</p>
<p>Повна загальна середня освіта є обов'язковою.</p>
<p>Держава забезпечує доступність і безоплатність дошкільної, повної загальної середньої, професійно-технічної, вищої
освіти в державних і комунальних навчальних закладах; розвиток дошкільної, повної загальної середньої, позашкільної,
професійно-технічної, вищої і післядипломної освіти, різних форм навчання; надання державних стипендій та пільг учням і
студентам.</p>
<p>Громадяни мають право безоплатно здобути вищу освіту в державних і комунальних навчальних закладах на конкурсній основі.</p>
<p>Громадянам, які належать до національних меншин, відповідно до закону гарантується право на навчання рідною мовою чи на
вивчення рідної мови у державних і комунальних навчальних закладах або через національні культурні товариства.</p>
</article><article class="space-top-2"><h3 class="h2"><a href="/articles/54/">Стаття 54</a></h3><p>Громадянам гарантується свобода літературної, художньої, наукової і технічної творчості, захист інтелектуальної
власності, їхніх авторських прав, моральних і матеріальних інтересів, що виникають у зв'язку з різними видами
інтелектуальної діяльності.</p>
<p>Кожний громадянин має право на результати своєї інтелектуальної, творчої діяльності; ніхто не може використовувати або
поширювати їх без його згоди, за винятками, встановленими законом.</p>
<p>Держава сприяє розвиткові науки, встановленню наукових зв'язків України зі світовим співтовариством.</p>
<p>Культурна спадщина охороняється законом.</p>
<p>Держава забезпечує збереження історичних пам'яток та інших об'єктів, що становлять культурну цінність, вживає заходів
для повернення в Україну культурних цінностей народу, які знаходяться за її межами.</p>
</article><article class="space-top-2"><h3 class="h2"><a href="/articles/55/">Стаття 55</a></h3><p>Права і свободи людини і громадянина захищаються судом.</p>
<p>Кожному гарантується право на оскарження в суді рішень, дій чи бездіяльності органів державної влади, органів місцевого
самоврядування, посадових і службових осіб.</p>
<p>Кожен має право звертатися за захистом своїх прав до Уповноваженого Верховної Ради України з прав людини.</p>
<p>Кожному гарантується право звернутись із конституційною скаргою до Конституційного Суду України з підстав, установлених
цією Конституцією, та у порядку, визначеному законом.</p>
<p>Кожен має право після використання всіх національних засобів юридичного захисту звертатися за захистом своїх прав і
свобод до відповідних міжнародних судових установ чи до відповідних органів міжнародних організацій, членом або
учасником яких є Україна.</p>
<p>Кожен має право будь-якими не забороненими законом засобами захищати свої права і свободи від порушень і протиправних
посягань.</p>
</article><article class="space-top-2"><h3 class="h2"><a href="/articles/56/">Стаття 56</a></h3><p>Кожен має право на відшкодування за рахунок держави чи органів місцевого самоврядування матеріальної та моральної шкоди,
завданої незаконними рішеннями, діями чи бездіяльністю органів державної влади, органів місцевого самоврядування, їх
посадових і службових осіб при здійсненні ними своїх повноважень.</p>
</article><article class="space-top-2"><h3 class="h2"><a href="/articles/57/">Стаття 57</a></h3><p>Кожному гарантується право знати свої права і обов'язки.</p>
<p>Закони та інші нормативно-правові акти, що визначають права і обов'язки громадян, мають бути доведені до відома
населення у порядку, встановленому законом.</p>
<p>Закони та інші нормативно-правові акти, що визначають права і обов'язки громадян, не доведені до відома населення у
порядку, встановленому законом, є нечинними.</p>
</article><article class="space-top-2"><h3 class="h2"><a href="/articles/58/">Стаття 58</a></h3><p>Закони та інші нормативно-правові акти не мають зворотної дії в часі, крім випадків, коли вони пом'якшують або
скасовують відповідальність особи.</p>
<p>Ніхто не може відповідати за діяння, які на час їх вчинення не визнавалися законом як правопорушення.</p>
</article><article class="space-top-2"><h3 class="h2"><a href="/articles/59/">Стаття 59</a></h3><p>Кожен має право на професійну правничу допомогу. У випадках, передбачених законом, ця допомога надається безоплатно.
Кожен є вільним у виборі захисника своїх прав.</p>
<p><em>{Частину другу статті 59 виключено на підставі
Закону <a href="https://zakon.rada.gov.ua/laws/show/1401-19#n142">№ 1401-VIII від 02.06.2016</a>}</em></p>
</article><article class="space-top-2"><h3 class="h2"><a href="/articles/60/">Стаття 60</a></h3><p>Ніхто не зобов'язаний виконувати явно злочинні розпорядження чи накази.</p>
<p>За віддання і виконання явно злочинного розпорядження чи наказу настає юридична відповідальність.</p>
</article><article class="space-top-2"><h3 class="h2"><a href="/articles/61/">Стаття 61</a></h3><p>Ніхто не може бути двічі притягнений до юридичної відповідальності одного виду за одне й те саме правопорушення.</p>
<p>Юридична відповідальність особи має індивідуальний характер.</p>
</article><article class="space-top-2"><h3 class="h2"><a href="/articles/62/">Стаття 62</a></h3><p>Особа вважається невинуватою у вчиненні злочину і не може бути піддана кримінальному покаранню, доки її вину не буде
доведено в законному порядку і встановлено обвинувальним вироком суду.</p>
<p>Ніхто не зобов'язаний доводити свою невинуватість у вчиненні злочину.</p>
<p>Обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо
доведеності вини особи тлумачаться на її користь.</p>
<p>У разі скасування вироку суду як неправосудного держава відшкодовує матеріальну і моральну шкоду, завдану безпідставним
засудженням.</p>
</article><article class="space-top-2"><h3 class="h2"><a href="/articles/63/">Стаття 63</a></h3><p>Особа не несе відповідальності за відмову давати показання або пояснення щодо себе, членів сім'ї чи близьких родичів,
коло яких визначається законом.</p>
<p>Підозрюваний, обвинувачений чи підсудний має право на захист.</p>
<p>Засуджений користується всіма правами людини і громадянина, за винятком обмежень, які визначені законом і встановлені
вироком суду.</p>
</article><article class="space-top-2"><h3 class="h2"><a href="/articles/64/">Стаття 64</a></h3><p>Конституційні права і свободи людини і громадянина не можуть бути обмежені, крім випадків, передбачених Конституцією
України.</p>

<p>В умовах воєнного або надзвичайного стану можуть встановлюватися окремі обмеження прав і свобод із зазначенням строку
дії цих обмежень. Не можуть бути обмежені права і свободи, передбачені статтями <a href="/articles/24/" title="Громадяни мають рівні конституційні права і свободи та є рівними перед законом.

Не може бути привілеїв чи обмежень за ознаками раси, кольору шкіри, політичних,...">24</a>, <a href="/articles/25/" title="Громадянин України не може бути позбавлений громадянства і права змінити громадянство.

Громадянин України не може бути вигнаний за межі України або виданий інш...">25</a>, <a href="/articles/27/" title="Кожна людина має невід'ємне право на життя.

Ніхто не може бути свавільно позбавлений життя. Обов'язок держави — захищати життя людини.

Кожен має право захищат...">27</a>, <a href="/articles/28/" title="Кожен має право на повагу до його гідності.

Ніхто не може бути підданий катуванню, жорстокому, нелюдському або такому, що принижує його гідність, поводженню чи...">28</a>, <a href="/articles/29/" title="Кожна людина має право на свободу та особисту недоторканність.

Ніхто не може бути заарештований або триматися під вартою інакше як за вмотивованим рішенням суд...">29</a>, <a href="/articles/40/" title="Усі мають право направляти індивідуальні чи колективні письмові звернення або особисто звертатися до органів державної
влади, органів місцевого самоврядування т...">40</a>, <a href="/articles/47/" title="Кожен має право на житло. Держава створює умови, за яких кожний громадянин матиме змогу побудувати житло, придбати його
у власність або взяти в оренду.

Громадя...">47</a>, <a href="/articles/51/" title="Шлюб ґрунтується на вільній згоді жінки і чоловіка. Кожен із подружжя має рівні права і обов'язки у шлюбі та сім'ї.

Батьки зобов'язані утримувати дітей до їх п...">51</a>, <a href="/articles/52/" title="Діти рівні у своїх правах незалежно від походження, а також від того, народжені вони у шлюбі чи поза ним.

Будь-яке насильство над дитиною та її експлуатація пе...">52</a>, <a href="/articles/55/" title="Права і свободи людини і громадянина захищаються судом.

Кожному гарантується право на оскарження в суді рішень, дій чи бездіяльності органів державної влади, о...">55</a>, <a href="/articles/56/" title="Кожен має право на відшкодування за рахунок держави чи органів місцевого самоврядування матеріальної та моральної шкоди,
завданої незаконними рішеннями, діями ч...">56</a>, <a href="/articles/57/" title="Кожному гарантується право знати свої права і обов'язки.

Закони та інші нормативно-правові акти, що визначають права і обов'язки громадян, мають бути доведені ...">57</a>, <a href="/articles/58/" title="Закони та інші нормативно-правові акти не мають зворотної дії в часі, крім випадків, коли вони пом'якшують або
скасовують відповідальність особи.

Ніхто не може...">58</a>, <a href="/articles/59/" title="Кожен має право на професійну правничу допомогу. У випадках, передбачених законом, ця допомога надається безоплатно.
Кожен є вільним у виборі захисника своїх пр...">59</a>, <a href="/articles/60/" title="Ніхто не зобов'язаний виконувати явно злочинні розпорядження чи накази.

За віддання і виконання явно злочинного розпорядження чи наказу настає юридична відпові...">60</a>, <a href="/articles/61/" title="Ніхто не може бути двічі притягнений до юридичної відповідальності одного виду за одне й те саме правопорушення.

Юридична відповідальність особи має індивідуал...">61</a>, <a href="/articles/62/" title="Особа вважається невинуватою у вчиненні злочину і не може бути піддана кримінальному покаранню, доки її вину не буде
доведено в законному порядку і встановлено ...">62</a>, <a href="/articles/63/" title="Особа не несе відповідальності за відмову давати показання або пояснення щодо себе, членів сім'ї чи близьких родичів,
коло яких визначається законом.

Підозрюва...">63</a> цієї Конституції.</p></article><article class="space-top-2"><h3 class="h2"><a href="/articles/65/">Стаття 65</a></h3><p>Захист Вітчизни, незалежності та територіальної цілісності України, шанування її державних символів є обов'язком
громадян України.</p>
<p>Громадяни відбувають військову службу відповідно до закону.</p>
</article><article class="space-top-2"><h3 class="h2"><a href="/articles/66/">Стаття 66</a></h3><p>Кожен зобов'язаний не заподіювати шкоду природі, культурній спадщині, відшкодовувати завдані ним збитки.</p>
</article><article class="space-top-2"><h3 class="h2"><a href="/articles/67/">Стаття 67</a></h3><p>Кожен зобов'язаний сплачувати податки і збори в порядку і розмірах, встановлених законом.</p>
<p>Усі громадяни щорічно подають до податкових інспекцій за місцем проживання декларації про свій майновий стан та доходи
за минулий рік у порядку, встановленому законом.</p>
</article><article class="space-top-2"><h3 class="h2"><a href="/articles/68/">Стаття 68</a></h3><p>Кожен зобов'язаний неухильно додержуватися Конституції України та законів України, не посягати на права і свободи, честь
і гідність інших людей.</p>
<p>Незнання законів не звільняє від юридичної відповідальності.</p>
</article></article><article class="space-top-3"><h2 class="tc"><a href="/chapters/3/"><span>Розділ III</span> Вибори. Референдум</a></h2><article ><h3 class="h2"><a href="/articles/69/">Стаття 69</a></h3><p>Народне волевиявлення здійснюється через вибори, референдум та інші форми безпосередньої демократії.</p>
</article><article class="space-top-2"><h3 class="h2"><a href="/articles/70/">Стаття 70</a></h3><p>Право голосу на виборах і референдумах мають громадяни України, які досягли на день їх проведення вісімнадцяти років.</p>
<p>Не мають права голосу громадяни, яких визнано судом недієздатними.</p>
</article><article class="space-top-2"><h3 class="h2"><a href="/articles/71/">Стаття 71</a></h3><p>Вибори до органів державної влади та органів місцевого самоврядування є вільними і відбуваються на основі загального,
рівного і прямого виборчого права шляхом таємного голосування.</p>
<p>Виборцям гарантується вільне волевиявлення.</p>
</article><article class="space-top-2"><h3 class="h2"><a href="/articles/72/">Стаття 72</a></h3><p>Всеукраїнський референдум призначається Верховною Радою України або Президентом України відповідно до їхніх повноважень,
встановлених цією Конституцією.</p>
<p>Всеукраїнський референдум проголошується за народною ініціативою на вимогу не менш як трьох мільйонів громадян України,
які мають право голосу, за умови, що підписи щодо призначення референдуму зібрано не менш як у двох третинах областей і
не менш як по сто тисяч підписів у кожній області.</p>
</article><article class="space-top-2"><h3 class="h2"><a href="/articles/73/">Стаття 73</a></h3><p>Виключно всеукраїнським референдумом вирішуються питання про зміну території України.</p>
</article><article class="space-top-2"><h3 class="h2"><a href="/articles/74/">Стаття 74</a></h3><p>Референдум не допускається щодо законопроектів з питань податків, бюджету та амністії.</p>
</article></article><article class="space-top-3"><h2 class="tc"><a href="/chapters/4/"><span>Розділ IV</span> Верховна Рада України</a></h2><article ><h3 class="h2"><a href="/articles/75/">Стаття 75</a></h3><p>Єдиним органом законодавчої влади в Україні є парламент — Верховна Рада України.</p>
</article><article class="space-top-2"><h3 class="h2"><a href="/articles/76/">Стаття 76</a></h3><p>Конституційний склад Верховної Ради України — чотириста п'ятдесят народних депутатів України, які обираються на основі
загального, рівного і прямого виборчого права шляхом таємного голосування строком на п'ять років.</p>
<p>Народним депутатом України може бути обрано громадянина України, який на день виборів досяг двадцяти одного року, має
право голосу і проживає в Україні протягом останніх п'яти років.</p>
<p>Не може бути обраним до Верховної Ради України громадянин, який має судимість за вчинення умисного злочину, якщо ця
судимість не погашена і не знята у встановленому законом порядку.</p>
<p>Повноваження народних депутатів України визначаються Конституцією та законами України.</p>
<p>Строк повноважень Верховної Ради України становить п'ять років.</p>
</article><article class="space-top-2"><h3 class="h2"><a href="/articles/77/">Стаття 77</a></h3><p>Чергові вибори до Верховної Ради України відбуваються в останню неділю жовтня п'ятого року повноважень Верховної Ради
України.</p>
<p>Позачергові вибори до Верховної Ради України призначаються Президентом України і проводяться в період шістдесяти днів з
дня опублікування рішення про дострокове припинення повноважень Верховної Ради України.</p>
<p>Порядок проведення виборів народних депутатів України встановлюється законом.</p>
</article><article class="space-top-2"><h3 class="h2"><a href="/articles/78/">Стаття 78</a></h3><p>Народні депутати України здійснюють свої повноваження на постійній основі.</p>
<p>Народні депутати України не можуть мати іншого представницького мандата, бути на державній службі, обіймати інші
оплачувані посади, займатися іншою оплачуваною або підприємницькою діяльністю (крім викладацької, наукової та творчої
діяльності), входити до складу керівного органу чи наглядової ради підприємства або організації, що має на меті
одержання прибутку.</p>
<p>Вимоги щодо несумісності депутатського мандата з іншими видами діяльності встановлюються законом.</p>
<p>У разі виникнення обставин, що порушують вимоги щодо несумісності депутатського мандата з іншими видами діяльності,
народний депутат України у двадцятиденний строк з дня виникнення таких обставин припиняє таку діяльність або подає
особисту заяву про складення повноважень народного депутата України.</p>
</article><article class="space-top-2"><h3 class="h2"><a href="/articles/79/">Стаття 79</a></h3><p>Перед вступом на посаду народні депутати України складають перед Верховною Радою України таку присягу:</p>
<blockquote>
<p>«Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.</p>
<p>Присягаю додержуватися Конституції України та законів України, виконувати свої обов'язки в інтересах усіх співвітчизників».</p>
</blockquote>
<p>Присягу зачитує найстарший за віком народний депутат України перед відкриттям першої сесії новообраної Верховної Ради
України, після чого депутати скріплюють присягу своїми підписами під її текстом.</p>
<p>Відмова скласти присягу має наслідком втрату депутатського мандата.</p>
<p>Повноваження народних депутатів України починаються з моменту складення присяги.</p>
</article><article class="space-top-2"><h3 class="h2"><a href="/articles/80/">Стаття 80</a></h3><p>Народні депутати України не несуть юридичної відповідальності за результати голосування або висловлювання у парламенті
та його органах, за винятком відповідальності за образу чи наклеп.</p>
</article><article class="space-top-2"><h3 class="h2"><a href="/articles/81/">Стаття 81</a></h3><p>Повноваження народних депутатів України припиняються одночасно з припиненням повноважень Верховної Ради України.</p>
<p>Повноваження народного депутата України припиняються достроково у разі:</p>
<ol>
<li>
<p>складення повноважень за його особистою заявою;</p>
</li>
<li>
<p>набрання законної сили обвинувальним вироком щодо нього;</p>
</li>
<li>
<p>визнання його судом недієздатним або безвісно відсутнім;</p>
</li>
<li>
<p>припинення його громадянства або його виїзду на постійне проживання за межі України;</p>
</li>
<li>
<p>якщо протягом двадцяти днів з дня виникнення обставин, які призводять до порушення вимог щодо несумісності
депутатського мандата з іншими видами діяльності, ці обставини ним не усунуто;</p>
</li>
<li>
<p>невходження народного депутата України, обраного від політичної партії (виборчого блоку політичних партій), до складу
депутатської фракції цієї політичної партії (виборчого блоку політичних партій) або виходу народного депутата України
із складу такої фракції;</p>
</li>
<li>
<p>його смерті.</p>
</li>
</ol>
<p>Повноваження народного депутата України припиняються достроково також у разі дострокового припинення відповідно до
Конституції України повноважень Верховної Ради України — в день відкриття першого засідання Верховної Ради України
нового скликання.</p>
<p>Рішення про дострокове припинення повноважень народного депутата України у випадках, передбачених пунктами 1, 4 частини
другої цієї статті, приймається Верховною Радою України, а у випадку, передбаченому пунктом 5 частини другої цієї
статті, — судом.</p>
<p>У разі набрання законної сили обвинувальним вироком суду щодо народного депутата України, визнання народного депутата
України недієздатним або безвісно відсутнім його повноваження припиняються з дня набрання законної сили рішенням суду, а
в разі смерті народного депутата України — з дня смерті, засвідченої свідоцтвом про смерть.</p>
<p>У разі невходження народного депутата України, обраного від політичної партії (виборчого блоку політичних партій), до
складу депутатської фракції цієї політичної партії (виборчого блоку політичних партій) або виходу народного депутата
України із складу такої фракції його повноваження припиняються достроково на підставі закону за рішенням вищого
керівного органу відповідної політичної партії (виборчого блоку політичних партій) з дня прийняття такого рішення.</p>
</article><article class="space-top-2"><h3 class="h2"><a href="/articles/82/">Стаття 82</a></h3><p>Верховна Рада України працює сесійно.</p>
<p>Верховна Рада України є повноважною за умови обрання не менш як двох третин від її конституційного складу.</p>
<p>Верховна Рада України збирається на першу сесію не пізніше ніж на тридцятий день після офіційного оголошення результатів
виборів.</p>
<p>Перше засідання новообраної Верховної Ради України відкриває найстарший за віком народний депутат України.</p>
</article><article class="space-top-2"><h3 class="h2"><a href="/articles/83/">Стаття 83</a></h3><p>Чергові сесії Верховної Ради України починаються першого вівторка лютого і першого вівторка вересня кожного року.</p>
<p>Позачергові сесії Верховної Ради України, із зазначенням порядку денного, скликаються Головою Верховної Ради України на
вимогу Президента України або на вимогу не менш як третини народних депутатів України від конституційного складу
Верховної Ради України.</p>
<p>У разі оголошення указу Президента України про введення воєнного чи надзвичайного стану в Україні або окремих її
місцевостях Верховна Рада України збирається на засідання у дводенний строк без скликання.</p>
<p>У разі закінчення строку повноважень Верховної Ради України під час дії воєнного чи надзвичайного стану її повноваження
продовжуються до дня першого засідання першої сесії Верховної Ради України, обраної після скасування воєнного чи
надзвичайного стану.</p>
<p>Порядок роботи Верховної Ради України встановлюється Конституцією України
та <a href="https://zakon.rada.gov.ua/laws/show/1861-17">Регламентом Верховної Ради України</a>.</p>
<p>У Верховній Раді України за результатами виборів і на основі узгодження політичних позицій формується коаліція
депутатських фракцій, до складу якої входить більшість народних депутатів України від конституційного складу Верховної
Ради України.</p>
<p>Коаліція депутатських фракцій у Верховній Раді України формується протягом одного місяця з дня відкриття першого
засідання Верховної Ради України, що проводиться після чергових або позачергових виборів Верховної Ради України, або
протягом місяця з дня припинення діяльності коаліції депутатських фракцій у Верховній Раді України.</p>
<p>Коаліція депутатських фракцій у Верховній Раді України відповідно до цієї Конституції вносить пропозиції Президенту
України щодо кандидатури Прем'єр-міністра України, а також відповідно до цієї Конституції вносить пропозиції щодо
кандидатур до складу Кабінету Міністрів України.</p>
<p>Засади формування, організації діяльності та припинення діяльності коаліції депутатських фракцій у Верховній Раді
України встановлюються Конституцією України
та <a href="https://zakon.rada.gov.ua/laws/show/1861-17">Регламентом Верховної Ради України</a>.</p>
<p>Депутатська фракція у Верховній Раді України, до складу якої входить більшість народних депутатів України від
конституційного складу Верховної Ради України, має права коаліції депутатських фракцій у Верховній Раді України,
передбачені цією Конституцією.</p>
</article><article class="space-top-2"><h3 class="h2"><a href="/articles/84/">Стаття 84</a></h3><p>Засідання Верховної Ради України проводяться відкрито. Закрите засідання проводиться за рішенням більшості від
конституційного складу Верховної Ради України.</p>
<p>Рішення Верховної Ради України приймаються виключно на її пленарних засіданнях шляхом голосування.</p>
<p>Голосування на засіданнях Верховної Ради України здійснюється народним депутатом України особисто.</p>
</article><article class="space-top-2"><h3 class="h2"><a href="/articles/85/">Стаття 85</a></h3>
<p>До повноважень Верховної Ради України належить:</p>
<ol>
    <li>
        <p>внесення змін до Конституції України в межах і порядку, передбачених розділом XIII цієї Конституції;</p>
    </li>
    <li>
        <p>призначення всеукраїнського референдуму з питань, визначених <a href="/articles/73/"  title="Виключно всеукраїнським референдумом вирішуються питання про зміну території України.">статтею 73</a> цієї Конституції;</p>
    </li>
    <li>
        <p>прийняття законів;</p>
    </li>
    <li>
        <p>затвердження Державного бюджету України та внесення змін до нього, контроль за виконанням Державного бюджету України, прийняття рішення щодо звіту про його виконання;</p>
    </li>
    <li>
        <p>визначення засад внутрішньої і зовнішньої політики, реалізації стратегічного курсу держави на набуття повноправного членства України в Європейському Союзі та в Організації Північноатлантичного договору;</p>
    </li>
    <li>
        <p>затвердження загальнодержавних програм економічного, науково-технічного, соціального, національно-культурного розвитку, охорони довкілля;</p>
    </li>
    <li>
        <p>призначення виборів Президента України у строки, передбачені цією Конституцією;</p>
    </li>
    <li>
        <p>заслуховування щорічних та позачергових послань Президента України про внутрішнє і зовнішнє становище України;</p>
    </li>
    <li>
        <p>оголошення за поданням Президента України стану війни і укладення миру, схвалення рішення Президента України про використання Збройних Сил України та інших військових формувань у разі збройної агресії проти України;</p>
    </li>
    <li>
        <p>усунення Президента України з поста в порядку особливої процедури (імпічменту), встановленому <a href="/articles/111/"  title="Президент України може бути усунений з поста Верховною Радою України в порядку імпічменту у разі вчинення ним державної
зради або іншого злочину.

Питання про у...">статтею 111</a> цієї Конституції;</p>
    </li>
    <li>
        <p>розгляд і прийняття рішення щодо схвалення Програми діяльності Кабінету Міністрів України;</p>
    </li>
    <li>
        <p>призначення за поданням Президента України Прем'єр-міністра України, Міністра оборони України, Міністра закордонних справ України, призначення за поданням Прем'єр-міністра України інших членів Кабінету Міністрів України, Голови Антимонопольного комітету України, Голови Державного комітету телебачення і радіомовлення України, Голови Фонду державного майна України, звільнення зазначених осіб з посад, вирішення питання про відставку Прем'єр-міністра України, членів Кабінету Міністрів України;</p>
        <ol>
            <li>призначення на посаду та звільнення з посади за поданням Президента України Голови Служби безпеки України;
            </li>
        </ol>
    </li>
    <li>
        <p>здійснення контролю за діяльністю Кабінету Міністрів України відповідно до цієї Конституції та закону;</p>
    </li>
    <li>
        <p>затвердження рішень про надання Україною позик і економічної допомоги іноземним державам та міжнародним організаціям, а також про одержання Україною від іноземних держав, банків і міжнародних фінансових організацій позик, не передбачених Державним бюджетом України, здійснення контролю за їх використанням;</p>
    </li>
    <li>
        <p>прийняття Регламенту Верховної Ради України;</p>
    </li>
    <li>
        <p>призначення на посади та звільнення з посад Голови та інших членів Рахункової палати;</p>
    </li>
    <li>
        <p>призначення на посаду та звільнення з посади Уповноваженого Верховної Ради України з прав людини; заслуховування його щорічних доповідей про стан дотримання та захисту прав і свобод людини в Україні;</p>
    </li>
    <li>
        <p>призначення на посаду та звільнення з посади Голови Національного банку України за поданням Президента України;</p>
    </li>
    <li>
        <p>призначення на посади та звільнення з посад половини складу Ради Національного банку України;</p>
    </li>
    <li>
        <p>призначення на посади та звільнення з посад половини складу Національної ради України з питань телебачення і радіомовлення;</p>
    </li>
    <li>
        <p>призначення на посади та звільнення з посад членів Центральної виборчої комісії за поданням Президента України;</p>
    </li>
    <li>
        <p>затвердження загальної структури, чисельності, визначення функцій Служби безпеки України, Збройних Сил України, інших утворених відповідно до законів України військових формувань, а також Міністерства внутрішніх справ України;</p>
    </li>
    <li>
        <p>схвалення рішення про надання військової допомоги іншим державам, про направлення підрозділів Збройних Сил України до іншої держави чи про допуск підрозділів збройних сил інших держав на територію України;</p>
    </li>
    <li>
        <p>встановлення державних символів України;</p>
    </li>
    <li>
        <p>надання згоди на призначення на посаду та звільнення з посади Президентом України Генерального прокурора; висловлення недовіри Генеральному прокуророві, що має наслідком його відставку з посади;</p>
    </li>
    <li>
        <p>призначення на посади третини складу Конституційного Суду України;</p>
    </li>
</ol>
<p><em>{Пункт 27 частини першої статті 85 виключено на підставі
    Закону <a href="https://zakon.rada.gov.ua/laws/show/1401-19#n147">№ 1401-VIII від 02.06.2016</a>}</em></p>
<ol start="28">
    <li>
        <p>дострокове припинення повноважень Верховної Ради Автономної Республіки Крим за наявності висновку Конституційного Суду України про порушення нею Конституції України або законів України; призначення позачергових виборів до Верховної Ради Автономної Республіки Крим;</p>
    </li>
    <li>
        <p>утворення і ліквідація районів, встановлення і зміна меж районів і міст, віднесення населених пунктів до категорії міст, найменування і перейменування населених пунктів і районів;</p>
    </li>
    <li>
        <p>призначення чергових та позачергових виборів до органів місцевого самоврядування;</p>
    </li>
    <li>
        <p>затвердження протягом двох днів з моменту звернення Президента України указів про введення воєнного чи надзвичайного стану в Україні або в окремих її місцевостях, про загальну або часткову мобілізацію, про оголошення окремих місцевостей зонами надзвичайної екологічної ситуації;</p>
    </li>
    <li>
        <p>надання законом згоди на обов'язковість міжнародних договорів України та денонсація міжнародних договорів України;</p>
    </li>
    <li>
        <p>здійснення парламентського контролю у межах, визначених цією Конституцією та законом;</p>
    </li>
    <li>
        <p>прийняття рішення про направлення запиту до Президента України на вимогу народного депутата України, групи народних депутатів України чи комітету Верховної Ради України, попередньо підтриману не менш як однією третиною від конституційного складу Верховної Ради України;</p>
    </li>
    <li>
        <p>призначення на посаду та звільнення з посади керівника апарату Верховної Ради України; затвердження кошторису Верховної Ради України та структури її апарату;</p>
    </li>
    <li>
        <p>затвердження переліку об'єктів права державної власності, що не підлягають приватизації, визначення правових засад вилучення об'єктів права приватної власності;</p>
    </li>
    <li>
        <p>затвердження законом Конституції Автономної Республіки Крим, змін до неї.</p>
    </li>
</ol>
<p>Верховна Рада України здійснює також інші повноваження, які відповідно до Конституції України віднесені до її відання.</p>
    </article><article class="space-top-2"><h3 class="h2"><a href="/articles/86/">Стаття 86</a></h3><p>Народний депутат України має право на сесії Верховної Ради України звернутися із запитом до органів Верховної Ради
України, до Кабінету Міністрів України, до керівників інших органів державної влади та органів місцевого самоврядування,
а також до керівників підприємств, установ і організацій, розташованих на території України, незалежно від їх
підпорядкування і форм власності.</p>
<p>Керівники органів державної влади та органів місцевого самоврядування, підприємств, установ і організацій зобов'язані
повідомити народного депутата України про результати розгляду його запиту.</p>
</article><article class="space-top-2"><h3 class="h2"><a href="/articles/87/">Стаття 87</a></h3><p>Верховна Рада України за пропозицією Президента України або не менш як однієї третини народних депутатів України від
конституційного складу Верховної Ради України може розглянути питання про відповідальність Кабінету Міністрів України та
прийняти резолюцію недовіри Кабінету Міністрів України більшістю від конституційного складу Верховної Ради України.</p>
<p>Питання про відповідальність Кабінету Міністрів України не може розглядатися Верховною Радою України більше одного разу
протягом однієї чергової сесії, а також протягом року після схвалення Програми діяльності Кабінету Міністрів України або
протягом останньої сесії Верховної Ради України.</p>
</article><article class="space-top-2"><h3 class="h2"><a href="/articles/88/">Стаття 88</a></h3><p>Верховна Рада України обирає із свого складу Голову Верховної Ради України, Першого заступника і заступника Голови
Верховної Ради України та відкликає їх з цих посад.</p>
<p>Голова Верховної Ради України:</p>
<ol>
<li>
<p>веде засідання Верховної Ради України;</p>
</li>
<li>
<p>організовує роботу Верховної Ради України, координує діяльність її органів;</p>
</li>
<li>
<p>підписує акти, прийняті Верховною Радою України;</p>
</li>
<li>
<p>представляє Верховну Раду України у зносинах з іншими органами державної влади України та органами влади інших
держав;</p>
</li>
<li>
<p>організовує роботу апарату Верховної Ради України.</p>
</li>
</ol>
<p>Голова Верховної Ради України здійснює повноваження, передбачені цією Конституцією, у порядку,
встановленому <a href="https://zakon.rada.gov.ua/laws/show/1861-17">Регламентом Верховної Ради України</a>.</p>
</article><article class="space-top-2"><h3 class="h2"><a href="/articles/89/">Стаття 89</a></h3><p>Верховна Рада України для здійснення законопроектної роботи, підготовки і попереднього розгляду питань, віднесених до її
повноважень, виконання контрольних функцій відповідно до Конституції України створює з числа народних депутатів України
комітети Верховної Ради України та обирає голів, перших заступників, заступників голів та секретарів цих комітетів.</p>
<p>Верховна Рада України у межах своїх повноважень може створювати тимчасові спеціальні комісії для підготовки і
попереднього розгляду питань.</p>
<p>Верховна Рада України для проведення розслідування з питань, що становлять суспільний інтерес, утворює тимчасові слідчі
комісії, якщо за це проголосувала не менш як одна третина від конституційного складу Верховної Ради України.</p>
<p>Висновки і пропозиції тимчасових слідчих комісій не є вирішальними для слідства і суду.</p>
<p>Організація і порядок діяльності комітетів Верховної Ради України, її тимчасових спеціальних і тимчасових слідчих
комісій встановлюються законом.</p>
</article><article class="space-top-2"><h3 class="h2"><a href="/articles/90/">Стаття 90</a></h3><p>Повноваження Верховної Ради України припиняються у день відкриття першого засідання Верховної Ради України нового
скликання.</p>
<p>Президент України має право достроково припинити повноваження Верховної Ради України, якщо:</p>
<ol>
<li>
<p>протягом одного місяця у Верховній Раді України не сформовано коаліцію депутатських фракцій відповідно до статті 83
цієї Конституції;</p>
</li>
<li>
<p>протягом шістдесяти днів після відставки Кабінету Міністрів України не сформовано персональний склад Кабінету
Міністрів України;</p>
</li>
<li>
<p>протягом тридцяти днів однієї чергової сесії пленарні засідання не можуть розпочатися.</p>
</li>
</ol>
<p>Рішення про дострокове припинення повноважень Верховної Ради України приймається Президентом України після консультацій
з Головою Верховної Ради України, його заступниками та головами депутатських фракцій у Верховній Раді України.</p>
<p>Повноваження Верховної Ради України, що обрана на позачергових виборах, проведених після дострокового припинення
Президентом України повноважень Верховної Ради України попереднього скликання, не можуть бути припинені протягом одного
року з дня її обрання.</p>
<p>Повноваження Верховної Ради України не можуть бути достроково припинені Президентом України в останні шість місяців
строку повноважень Верховної Ради України або Президента України.</p>
</article><article class="space-top-2"><h3 class="h2"><a href="/articles/91/">Стаття 91</a></h3><p>Верховна Рада України приймає закони, постанови та інші акти більшістю від її конституційного складу, крім випадків,
передбачених цією Конституцією.</p>
</article><article class="space-top-2"><h3 class="h2"><a href="/articles/92/">Стаття 92</a></h3><p>Виключно законами України визначаються:</p>
<ol>
<li>
<p>права і свободи людини і громадянина, гарантії цих прав і свобод; основні обов'язки громадянина;</p>
</li>
<li>
<p>громадянство, правосуб'єктність громадян, статус іноземців та осіб без громадянства;</p>
</li>
<li>
<p>права корінних народів і національних меншин;</p>
</li>
<li>
<p>порядок застосування мов;</p>
</li>
<li>
<p>засади використання природних ресурсів, виключної (морської) економічної зони, континентального шельфу, освоєння
космічного простору, організації та експлуатації енергосистем, транспорту і зв'язку;</p>
</li>
<li>
<p>основи соціального захисту, форми і види пенсійного забезпечення; засади регулювання праці і зайнятості, шлюбу,
сім'ї, охорони дитинства, материнства, батьківства; виховання, освіти, культури і охорони здоров'я; екологічної
безпеки;</p>
</li>
<li>
<p>правовий режим власності;</p>
</li>
<li>
<p>правові засади і гарантії підприємництва; правила конкуренції та норми антимонопольного регулювання;</p>
</li>
<li>
<p>засади зовнішніх зносин, зовнішньоекономічної діяльності, митної справи;</p>
</li>
<li>
<p>засади регулювання демографічних та міграційних процесів;</p>
</li>
<li>
<p>засади утворення і діяльності політичних партій, інших об'єднань громадян, засобів масової інформації;</p>
</li>
<li>
<p>організація і діяльність органів виконавчої влади, основи державної служби, організації державної статистики та
інформатики;</p>
</li>
<li>
<p>територіальний устрій України;</p>
</li>
<li>
<p>судоустрій, судочинство, статус суддів; засади судової експертизи; організація і діяльність прокуратури, нотаріату,
органів досудового розслідування, органів і установ виконання покарань; порядок виконання судових рішень; засади
організації та діяльності адвокатури;</p>
</li>
<li>
<p>засади місцевого самоврядування;</p>
</li>
<li>
<p>статус столиці України; спеціальний статус інших міст;</p>
</li>
<li>
<p>основи національної безпеки, організації Збройних Сил України і забезпечення громадського порядку;</p>
</li>
<li>
<p>правовий режим державного кордону;</p>
</li>
<li>
<p>правовий режим воєнного і надзвичайного стану, зон надзвичайної екологічної ситуації;</p>
</li>
<li>
<p>організація і порядок проведення виборів і референдумів;</p>
</li>
<li>
<p>організація і порядок діяльності Верховної Ради України, статус народних депутатів України;</p>
</li>
<li>
<p>засади цивільно-правової відповідальності; діяння, які є злочинами, адміністративними або дисциплінарними
правопорушеннями, та відповідальність за них.</p>
</li>
</ol>
<p>Виключно законами України встановлюються:</p>
<ol>
<li>
<p>Державний бюджет України і бюджетна система України; система оподаткування, податки і збори; засади створення і
функціонування фінансового, грошового, кредитного та інвестиційного ринків; статус національної валюти, а також
статус іноземних валют на території України; порядок утворення і погашення державного внутрішнього і зовнішнього
боргу; порядок випуску та обігу державних цінних паперів, їх види і типи;</p>
</li>
<li>
<p>порядок направлення підрозділів Збройних Сил України до інших держав; порядок допуску та умови перебування
підрозділів збройних сил інших держав на території України;</p>
</li>
<li>
<p>одиниці ваги, міри і часу; порядок встановлення державних стандартів;</p>
</li>
<li>
<p>порядок використання і захисту державних символів;</p>
</li>
<li>
<p>державні нагороди;</p>
</li>
<li>
<p>військові звання, дипломатичні ранги та інші спеціальні звання;</p>
</li>
<li>
<p>державні свята;</p>
</li>
<li>
<p>порядок утворення і функціонування вільних та інших спеціальних зон, що мають економічний чи міграційний режим,
відмінний від загального.</p>
</li>
</ol>
<p>Законом України оголошується амністія.</p>
</article><article class="space-top-2"><h3 class="h2"><a href="/articles/93/">Стаття 93</a></h3><p>Право законодавчої ініціативи у Верховній Раді України належить Президентові України, народним депутатам України та
Кабінету Міністрів України.</p>
<p>Законопроекти, визначені Президентом України як невідкладні, розглядаються Верховною Радою України позачергово.</p>
</article><article class="space-top-2"><h3 class="h2"><a href="/articles/94/">Стаття 94</a></h3><p>Закон підписує Голова Верховної Ради України і невідкладно направляє його Президентові України.</p>
<p>Президент України протягом п'ятнадцяти днів після отримання закону підписує його, беручи до виконання, та офіційно
оприлюднює його або повертає закон зі своїми вмотивованими і сформульованими пропозиціями до Верховної Ради України для
повторного розгляду.</p>
<p>У разі якщо Президент України протягом встановленого строку не повернув закон для повторного розгляду, закон вважається
схваленим Президентом України і має бути підписаний та офіційно оприлюднений.</p>
<p>Якщо під час повторного розгляду закон буде знову прийнятий Верховною Радою України не менш як двома третинами від її
конституційного складу, Президент України зобов'язаний його підписати та офіційно оприлюднити протягом десяти днів. У
разі якщо Президент України не підписав такий закон, він невідкладно офіційно оприлюднюється Головою Верховної Ради
України і опубліковується за його підписом.</p>
<p>Закон набирає чинності через десять днів з дня його офіційного оприлюднення, якщо інше не передбачено самим законом, але
не раніше дня його опублікування.</p>
</article><article class="space-top-2"><h3 class="h2"><a href="/articles/95/">Стаття 95</a></h3><p>Бюджетна система України будується на засадах справедливого і неупередженого розподілу суспільного багатства між
громадянами і територіальними громадами.</p>
<p>Виключно законом про Державний бюджет України визначаються будь-які видатки держави на загальносуспільні потреби, розмір
і цільове спрямування цих видатків.</p>
<p>Держава прагне до збалансованості бюджету України.</p>
<p>Регулярні звіти про доходи і видатки Державного бюджету України мають бути оприлюднені.</p>
</article><article class="space-top-2"><h3 class="h2"><a href="/articles/96/">Стаття 96</a></h3><p>Державний бюджет України затверджується щорічно Верховною Радою України на період з 1 січня по 31 грудня, а за особливих
обставин — на інший період.</p>
<p>Кабінет Міністрів України не пізніше 15 вересня кожного року подає до Верховної Ради України проект закону про Державний
бюджет України на наступний рік. Разом із проектом закону подається доповідь про хід виконання Державного бюджету
України поточного року.</p>
</article><article class="space-top-2"><h3 class="h2"><a href="/articles/97/">Стаття 97</a></h3><p>Кабінет Міністрів України відповідно до закону подає до Верховної Ради України звіт про виконання Державного бюджету
України.</p>
<p>Поданий звіт має бути оприлюднений.</p>
</article><article class="space-top-2"><h3 class="h2"><a href="/articles/98/">Стаття 98</a></h3><p>Контроль від імені Верховної Ради України за надходженням коштів до Державного бюджету України та їх використанням
здійснює Рахункова палата.</p>
<p>Організація, повноваження і порядок діяльності Рахункової палати визначаються законом.</p>
</article><article class="space-top-2"><h3 class="h2"><a href="/articles/99/">Стаття 99</a></h3><p>Грошовою одиницею України є гривня.</p>
<p>Забезпечення стабільності грошової одиниці є основною функцією центрального банку держави — Національного банку України.</p>
</article><article class="space-top-2"><h3 class="h2"><a href="/articles/100/">Стаття 100</a></h3><p>Рада Національного банку України розробляє основні засади грошово-кредитної політики та здійснює контроль за її
проведенням.</p>
<p>Правовий статус Ради Національного банку України визначається законом.</p>
</article><article class="space-top-2"><h3 class="h2"><a href="/articles/101/">Стаття 101</a></h3><p>Парламентський контроль за додержанням конституційних прав і свобод людини і громадянина здійснює Уповноважений
Верховної Ради України з прав людини.</p>
</article></article><article class="space-top-3"><h2 class="tc"><a href="/chapters/5/"><span>Розділ V</span> Президент України</a></h2><article ><h3 class="h2"><a href="/articles/102/">Стаття 102</a></h3><p>Президент України є главою держави і виступає від її імені.</p>
<p>Президент України є гарантом державного суверенітету, територіальної цілісності України, додержання Конституції України,
прав і свобод людини і громадянина.</p>
<p>Президент України є гарантом реалізації стратегічного курсу держави на набуття повноправного членства України в
Європейському Союзі та в Організації Північноатлантичного договору.</p>
</article><article class="space-top-2"><h3 class="h2"><a href="/articles/103/">Стаття 103</a></h3><p>Президент України обирається громадянами України на основі загального, рівного і прямого виборчого права шляхом таємного
голосування строком на п'ять років.</p>
<p>Президентом України може бути обраний громадянин України, який досяг тридцяти п'яти років, має право голосу, проживає в
Україні протягом десяти останніх перед днем виборів років та володіє державною мовою.</p>
<p>Одна й та сама особа не може бути Президентом України більше ніж два строки підряд.</p>
<p>Президент України не може мати іншого представницького мандата, обіймати посаду в органах державної влади або в
об'єднаннях громадян, а також займатися іншою оплачуваною або підприємницькою діяльністю чи входити до складу керівного
органу або наглядової ради підприємства, що має на меті одержання прибутку.</p>
<p>Чергові вибори Президента України проводяться в останню неділю березня п'ятого року повноважень Президента України. У
разі дострокового припинення повноважень Президента України вибори Президента України проводяться в період дев'яноста
днів з дня припинення повноважень.</p>
<p>Порядок проведення виборів Президента України встановлюється законом.</p>
</article><article class="space-top-2"><h3 class="h2"><a href="/articles/104/">Стаття 104</a></h3><p>Новообраний Президент України вступає на пост не пізніше ніж через тридцять днів після офіційного оголошення результатів
виборів, з моменту складення присяги народові на урочистому засіданні Верховної Ради України.</p>
<p>Приведення Президента України до присяги здійснює Голова Конституційного Суду України.</p>
<p>Президент України складає таку присягу:</p>
<blockquote>
<p>«Я, (ім'я та прізвище), волею народу обраний Президентом України, заступаючи на цей високий пост, урочисто присягаю на вірність Україні. Зобов'язуюсь усіма своїми справами боронити суверенітет і незалежність України, дбати про благо Вітчизни і добробут Українського народу, обстоювати права і свободи громадян, додержуватися Конституції України і законів України, виконувати свої обов'язки в інтересах усіх співвітчизників, підносити авторитет України у світі».</p>
</blockquote>
<p>Президент України, обраний на позачергових виборах, складає присягу у п'ятиденний строк після офіційного оголошення
результатів виборів.</p>
</article><article class="space-top-2"><h3 class="h2"><a href="/articles/105/">Стаття 105</a></h3><p>Президент України користується правом недоторканності на час виконання повноважень.</p>
<p>За посягання на честь і гідність Президента України винні особи притягаються до відповідальності на підставі закону.</p>
<p>Звання Президента України охороняється законом і зберігається за ним довічно, якщо тільки Президент України не був
усунений з поста в порядку імпічменту.</p>
</article><article class="space-top-2"><h3 class="h2"><a href="/articles/106/">Стаття 106</a></h3>
<p>Президент України:</p>
<ol>
    <li>
        <p>забезпечує державну незалежність, національну безпеку і правонаступництво держави;</p>
    </li>
    <li>
        <p>звертається з посланнями до народу та із щорічними і позачерговими посланнями до Верховної Ради України про
            внутрішнє
            і зовнішнє становище України;</p>
    </li>
    <li>
        <p>представляє державу в міжнародних відносинах, здійснює керівництво зовнішньополітичною діяльністю держави,
            веде
            переговори та укладає міжнародні договори України;</p>
    </li>
    <li>
        <p>приймає рішення про визнання іноземних держав;</p>
    </li>
    <li>
        <p>призначає та звільняє глав дипломатичних представництв України в інших державах і при міжнародних
            організаціях;
            приймає вірчі і відкличні грамоти дипломатичних представників іноземних держав;</p>
    </li>
    <li>
        <p>призначає всеукраїнський референдум щодо змін Конституції України відповідно до <a href="/articles/156/"  title="Законопроект про внесення змін до розділу I «Загальні засади», розділу III «Вибори. Референдум» і розділу XIII «Внесення
змін до Конституції України» подається ...">статті 156</a> цієї Конституції,
            проголошує всеукраїнський референдум за народною ініціативою;</p>
    </li>
    <li>
        <p>призначає позачергові вибори до Верховної Ради України у строки, встановлені цією Конституцією;</p>
    </li>
    <li>
        <p>припиняє повноваження Верховної Ради України у випадках, передбачених цією Конституцією;</p>
    </li>
    <li>
        <p>вносить за пропозицією коаліції депутатських фракцій у Верховній Раді України, сформованої відповідно до
            <a href="/articles/83/"  title="Чергові сесії Верховної Ради України починаються першого вівторка лютого і першого вівторка вересня кожного року.

Позачергові сесії Верховної Ради України, із ...">статті 83</a>
            Конституції України, подання про призначення Верховною Радою України Прем'єр-міністра України в строк не
            пізніше ніж
            на п'ятнадцятий день після одержання такої пропозиції;</p>
    </li>
    <li>
        <p>вносить до Верховної Ради України подання про призначення Міністра оборони України, Міністра закордонних
            справ
            України;</p>
    </li>
    <li>
        <p>призначає на посаду та звільняє з посади за згодою Верховної Ради України Генерального прокурора;</p>
    </li>
    <li>
        <p>призначає на посади та звільняє з посад половину складу Ради Національного банку України;</p>
    </li>
    <li>
        <p>призначає на посади та звільняє з посад половину складу Національної ради України з питань телебачення і
            радіомовлення;</p>
    </li>
    <li>
        <p>вносить до Верховної Ради України подання про призначення на посаду та звільнення з посади Голови Служби
            безпеки
            України;</p>
    </li>
    <li>
        <p>зупиняє дію актів Кабінету Міністрів України з мотивів невідповідності цій Конституції з одночасним
            зверненням до
            Конституційного Суду України щодо їх конституційності;</p>
    </li>
    <li>
        <p>скасовує акти Ради міністрів Автономної Республіки Крим;</p>
    </li>
    <li>
        <p>є Верховним Головнокомандувачем Збройних Сил України; призначає на посади та звільняє з посад вище
            командування
            Збройних Сил України, інших військових формувань; здійснює керівництво у сферах національної безпеки та
            оборони
            держави;</p>
    </li>
    <li>
        <p>очолює Раду національної безпеки і оборони України;</p>
    </li>
    <li>
        <p>вносить до Верховної Ради України подання про оголошення стану війни та у разі збройної агресії проти України
            приймає рішення про використання Збройних Сил України та інших утворених відповідно до законів України
            військових
            формувань;</p>
    </li>
    <li>
        <p>приймає відповідно до закону рішення про загальну або часткову мобілізацію та введення воєнного стану в
            Україні або
            в окремих її місцевостях у разі загрози нападу, небезпеки державній незалежності України;</p>
    </li>
    <li>
        <p>приймає у разі необхідності рішення про введення в Україні або в окремих її місцевостях надзвичайного стану,
            а також
            оголошує у разі необхідності окремі місцевості України зонами надзвичайної екологічної ситуації — з
            наступним
            затвердженням цих рішень Верховною Радою України;</p>
    </li>
    <li>
        <p>призначає на посади третину складу Конституційного Суду України;</p>
    </li>
</ol>
<p><em>{Пункт 23 частини першої статті 106 виключено на підставі
    Закону <a href="https://zakon.rada.gov.ua/laws/show/1401-19#n155">№ 1401-VIII від 02.06.2016</a>}</em></p>
<ol start="24">
    <li>
        <p>присвоює вищі військові звання, вищі дипломатичні ранги та інші вищі спеціальні звання і класні чини;</p>
    </li>
    <li>
        <p>нагороджує державними нагородами; встановлює президентські відзнаки та нагороджує ними;</p>
    </li>
    <li>
        <p>приймає рішення про прийняття до громадянства України та припинення громадянства України, про надання
            притулку в
            Україні;</p>
    </li>
    <li>
        <p>здійснює помилування;</p>
    </li>
    <li>
        <p>створює у межах коштів, передбачених у Державному бюджеті України, для здійснення своїх повноважень
            консультативні,
            дорадчі та інші допоміжні органи і служби;</p>
    </li>
    <li>
        <p>підписує закони, прийняті Верховною Радою України;</p>
    </li>
    <li>
        <p>має право вето щодо прийнятих Верховною Радою України законів (крім законів про внесення змін до Конституції
            України) з наступним поверненням їх на повторний розгляд Верховної Ради України;</p>
    </li>
    <li>
        <p>здійснює інші повноваження, визначені Конституцією України.</p>
    </li>
</ol>
<p>Президент України не може передавати свої повноваження іншим особам або органам.</p>
<p>Президент України на основі та на виконання Конституції і законів України видає укази і розпорядження, які є
    обов'язковими до виконання на території України.</p>
<p>Акти Президента України, видані в межах повноважень, передбачених пунктами 5, 18, 21 цієї статті, скріплюють
    підписами
    Прем'єр-міністр України і міністр, відповідальний за акт та його виконання.</p>
    </article><article class="space-top-2"><h3 class="h2"><a href="/articles/107/">Стаття 107</a></h3><p>Рада національної безпеки і оборони України є координаційним органом з питань національної безпеки і оборони при
Президентові України.</p>
<p>Рада національної безпеки і оборони України координує і контролює діяльність органів виконавчої влади у сфері
національної безпеки і оборони.</p>
<p>Головою Ради національної безпеки і оборони України є Президент України.</p>
<p>Персональний склад Ради національної безпеки і оборони України формує Президент України.</p>
<p>До складу Ради національної безпеки і оборони України за посадою входять Прем'єр-міністр України, Міністр оборони
України, Голова Служби безпеки України, Міністр внутрішніх справ України, Міністр закордонних справ України.</p>
<p>У засіданнях Ради національної безпеки і оборони України може брати участь Голова Верховної Ради України.</p>
<p>Рішення Ради національної безпеки і оборони України вводяться в дію указами Президента України.</p>
<p>Компетенція та функції Ради національної безпеки і оборони України визначаються законом.</p>
</article><article class="space-top-2"><h3 class="h2"><a href="/articles/108/">Стаття 108</a></h3><p>Президент України виконує свої повноваження до вступу на пост новообраного Президента України.</p>
<p>Повноваження Президента України припиняються достроково у разі:</p>
<ol>
<li>
<p>відставки;</p>
</li>
<li>
<p>неспроможності виконувати свої повноваження за станом здоров'я;</p>
</li>
<li>
<p>усунення з поста в порядку імпічменту;</p>
</li>
<li>
<p>смерті.</p>
</li>
</ol>
</article><article class="space-top-2"><h3 class="h2"><a href="/articles/109/">Стаття 109</a></h3><p>Відставка Президента України набуває чинності з моменту проголошення ним особисто заяви про відставку на засіданні
Верховної Ради України.</p>
</article><article class="space-top-2"><h3 class="h2"><a href="/articles/110/">Стаття 110</a></h3><p>Неспроможність виконання Президентом України своїх повноважень за станом здоров'я має бути встановлена на засіданні
Верховної Ради України і підтверджена рішенням, прийнятим більшістю від її конституційного складу на підставі письмового
подання Верховного Суду — за зверненням Верховної Ради України, і медичного висновку.</p>
</article><article class="space-top-2"><h3 class="h2"><a href="/articles/111/">Стаття 111</a></h3><p>Президент України може бути усунений з поста Верховною Радою України в порядку імпічменту у разі вчинення ним державної
зради або іншого злочину.</p>
<p>Питання про усунення Президента України з поста в порядку імпічменту ініціюється більшістю від конституційного складу
Верховної Ради України.</p>
<p>Для проведення розслідування Верховна Рада України створює спеціальну тимчасову слідчу комісію, до складу якої
включаються спеціальний прокурор і спеціальні слідчі.</p>
<p>Висновки і пропозиції тимчасової слідчої комісії розглядаються на засіданні Верховної Ради України.</p>
<p>За наявності підстав Верховна Рада України не менш як двома третинами від її конституційного складу приймає рішення про
звинувачення Президента України.</p>
<p>Рішення про усунення Президента України з поста в порядку імпічменту приймається Верховною Радою України не менш як
трьома четвертими від її конституційного складу після перевірки справи Конституційним Судом України і отримання його
висновку щодо додержання конституційної процедури розслідування і розгляду справи про імпічмент та отримання висновку
Верховного Суду про те, що діяння, в яких звинувачується Президент України, містять ознаки державної зради або іншого
злочину.</p>
</article><article class="space-top-2"><h3 class="h2"><a href="/articles/112/">Стаття 112</a></h3>
<p>У разі дострокового припинення повноважень Президента України відповідно до статей <a href="/articles/108/" title="Президент України виконує свої повноваження до вступу на пост новообраного Президента України.

Повноваження Президента України припиняються достроково у разі:
...">108</a>, <a href="/articles/109/" title="Відставка Президента України набуває чинності з моменту проголошення ним особисто заяви про відставку на засіданні
Верховної Ради України.">109</a>, <a href="/articles/110/" title="Неспроможність виконання Президентом України своїх повноважень за станом здоров'я має бути встановлена на засіданні
Верховної Ради України і підтверджена рішенн...">110</a>, <a href="/articles/111/" title="Президент України може бути усунений з поста Верховною Радою України в порядку імпічменту у разі вчинення ним державної
зради або іншого злочину.

Питання про у...">111</a> цієї Конституції
виконання обов'язків Президента України на період до обрання і вступу на пост нового Президента України покладається на
Голову Верховної Ради України. Голова Верховної Ради України в період виконання ним обов'язків Президента України не
може здійснювати повноваження, передбачені пунктами 2, 6-8, 10-13, 22, 24, 25, 27, 28 <a href="/articles/106/" title="">статті 106</a> Конституції України.</p>
    </article></article><article class="space-top-3"><h2 class="tc"><a href="/chapters/6/"><span>Розділ VI</span> Кабінет Міністрів України. Інші органи виконавчої влади</a></h2><article ><h3 class="h2"><a href="/articles/113/">Стаття 113</a></h3><p>Кабінет Міністрів України є вищим органом у системі органів виконавчої влади.</p>
<p>Кабінет Міністрів України відповідальний перед Президентом України і Верховною Радою України, підконтрольний і
підзвітний Верховній Раді України у межах, передбачених цією Конституцією.</p>
<p>Кабінет Міністрів України у своїй діяльності керується цією Конституцією та законами України, а також указами Президента
України та постановами Верховної Ради України, прийнятими відповідно до Конституції та законів України.</p>
</article><article class="space-top-2"><h3 class="h2"><a href="/articles/114/">Стаття 114</a></h3>
<p>До складу Кабінету Міністрів України входять Прем'єр-міністр України, Перший віце-прем'єр-міністр,
    віце-прем'єр-міністри, міністри.</p>
<p>Прем'єр-міністр України призначається Верховною Радою України за поданням Президента України.</p>
<p>Кандидатуру для призначення на посаду Прем'єр-міністра України вносить Президент України за пропозицією коаліції
    депутатських фракцій у Верховній Раді України, сформованої відповідно до <a href="/articles/83/" title="Чергові сесії Верховної Ради України починаються першого вівторка лютого і першого вівторка вересня кожного року.

Позачергові сесії Верховної Ради України, із ...">статті 83</a> Конституції України, або
    депутатської
    фракції, до складу якої входить більшість народних депутатів України від конституційного складу Верховної Ради
    України.</p>
<p>Міністр оборони України, Міністр закордонних справ України призначаються Верховною Радою України за поданням
    Президента
    України, інші члени Кабінету Міністрів України призначаються Верховною Радою України за поданням Прем'єр-міністра
    України.</p>
<p>Прем'єр-міністр України керує роботою Кабінету Міністрів України, спрямовує її на виконання Програми діяльності
    Кабінету
    Міністрів України, схваленої Верховною Радою України.</p>
    </article><article class="space-top-2"><h3 class="h2"><a href="/articles/115/">Стаття 115</a></h3><p>Кабінет Міністрів України складає повноваження перед новообраною Верховною Радою України.</p>
<p>Прем'єр-міністр України, інші члени Кабінету Міністрів України мають право заявити Верховній Раді України про свою
відставку.</p>
<p>Відставка Прем'єр-міністра України, прийняття Верховною Радою України резолюції недовіри Кабінету Міністрів України
мають наслідком відставку всього складу Кабінету Міністрів України. У цих випадках Верховна Рада України здійснює
формування нового складу Кабінету Міністрів України у строки і в порядку, що визначені цією Конституцією.</p>
<p>Кабінет Міністрів України, який склав повноваження перед новообраною Верховною Радою України або відставку якого
прийнято Верховною Радою України, продовжує виконувати свої повноваження до початку роботи новосформованого Кабінету
Міністрів України.</p>
</article><article class="space-top-2"><h3 class="h2"><a href="/articles/116/">Стаття 116</a></h3><p>Кабінет Міністрів України:</p>
<ol>
<li>
<p>забезпечує державний суверенітет і економічну самостійність України, здійснення внутрішньої і зовнішньої політики
держави, виконання Конституції і законів України, актів Президента України;</p>
<ol>
<li>забезпечує реалізацію стратегічного курсу держави на набуття повноправного членства України в Європейському Союзі
та в Організації Північноатлантичного договору;</li>
</ol>
</li>
<li>
<p>вживає заходів щодо забезпечення прав і свобод людини і громадянина;</p>
</li>
<li>
<p>забезпечує проведення фінансової, цінової, інвестиційної та податкової політики; політики у сферах праці й зайнятості
населення, соціального захисту, освіти, науки і культури, охорони природи, екологічної безпеки і природокористування;</p>
</li>
<li>
<p>розробляє і здійснює загальнодержавні програми економічного, науково-технічного, соціального і культурного розвитку
України;</p>
</li>
<li>
<p>забезпечує рівні умови розвитку всіх форм власності; здійснює управління об'єктами державної власності відповідно до
закону;</p>
</li>
<li>
<p>розробляє проект закону про Державний бюджет України і забезпечує виконання затвердженого Верховною Радою України
Державного бюджету України, подає Верховній Раді України звіт про його виконання;</p>
</li>
<li>
<p>здійснює заходи щодо забезпечення обороноздатності і національної безпеки України, громадського порядку, боротьби зі
злочинністю;</p>
</li>
<li>
<p>організовує і забезпечує здійснення зовнішньоекономічної діяльності України, митної справи;</p>
</li>
<li>
<p>спрямовує і координує роботу міністерств, інших органів виконавчої влади;</p>
<ol>
<li>
<p>утворює, реорганізовує та ліквідовує відповідно до закону міністерства та інші центральні органи виконавчої
влади, діючи в межах коштів, передбачених на утримання органів виконавчої влади;</p>
</li>
<li>
<p>призначає на посади та звільняє з посад за поданням Прем'єр-міністра України керівників центральних органів
виконавчої влади, які не входять до складу Кабінету Міністрів України;</p>
</li>
</ol>
</li>
<li>
<p>здійснює інші повноваження, визначені Конституцією та законами України.</p>
</li>
</ol>
</article><article class="space-top-2"><h3 class="h2"><a href="/articles/117/">Стаття 117</a></h3><p>Кабінет Міністрів України в межах своєї компетенції видає постанови і розпорядження, які є обов'язковими до виконання.</p>
<p>Акти Кабінету Міністрів України підписує Прем'єр-міністр України.</p>
<p>Нормативно-правові акти Кабінету Міністрів України, міністерств та інших центральних органів виконавчої влади підлягають
реєстрації в порядку, встановленому законом.</p>
</article><article class="space-top-2"><h3 class="h2"><a href="/articles/118/">Стаття 118</a></h3><p>Виконавчу владу в областях і районах, містах Києві та Севастополі здійснюють місцеві державні адміністрації.</p>
<p>Особливості здійснення виконавчої влади у містах Києві та Севастополі визначаються окремими законами України.</p>
<p>Склад місцевих державних адміністрацій формують голови місцевих державних адміністрацій.</p>
<p>Голови місцевих державних адміністрацій призначаються на посаду і звільняються з посади Президентом України за поданням
Кабінету Міністрів України.</p>
<p>Голови місцевих державних адміністрацій при здійсненні своїх повноважень відповідальні перед Президентом України і
Кабінетом Міністрів України, підзвітні та підконтрольні органам виконавчої влади вищого рівня.</p>
<p>Місцеві державні адміністрації підзвітні і підконтрольні радам у частині повноважень, делегованих їм відповідними
районними чи обласними радами.</p>
<p>Місцеві державні адміністрації підзвітні і підконтрольні органам виконавчої влади вищого рівня.</p>
<p>Рішення голів місцевих державних адміністрацій, що суперечать Конституції та законам України, іншим актам законодавства
України, можуть бути відповідно до закону скасовані Президентом України або головою місцевої державної адміністрації
вищого рівня.</p>
<p>Обласна чи районна рада може висловити недовіру голові відповідної місцевої державної адміністрації, на підставі чого
Президент України приймає рішення і дає обґрунтовану відповідь.</p>
<p>Якщо недовіру голові районної чи обласної державної адміністрації висловили дві третини депутатів від складу відповідної
ради, Президент України приймає рішення про відставку голови місцевої державної адміністрації.</p>
</article><article class="space-top-2"><h3 class="h2"><a href="/articles/119/">Стаття 119</a></h3><p>Місцеві державні адміністрації на відповідній території забезпечують:</p>
<ol>
<li>
<p>виконання Конституції та законів України, актів Президента України, Кабінету Міністрів України, інших органів
виконавчої влади;</p>
</li>
<li>
<p>законність і правопорядок; додержання прав і свобод громадян;</p>
</li>
<li>
<p>виконання державних і регіональних програм соціально-економічного та культурного розвитку, програм охорони довкілля,
а в місцях компактного проживання корінних народів і національних меншин — також програм їх національно-культурного
розвитку;</p>
</li>
<li>
<p>підготовку та виконання відповідних обласних і районних бюджетів;</p>
</li>
<li>
<p>звіт про виконання відповідних бюджетів та програм;</p>
</li>
<li>
<p>взаємодію з органами місцевого самоврядування;</p>
</li>
<li>
<p>реалізацію інших наданих державою, а також делегованих відповідними радами повноважень.</p>
</li>
</ol>
</article><article class="space-top-2"><h3 class="h2"><a href="/articles/120/">Стаття 120</a></h3><p>Члени Кабінету Міністрів України, керівники центральних та місцевих органів виконавчої влади не мають права суміщати
свою службову діяльність з іншою роботою (крім викладацької, наукової та творчої роботи у позаробочий час), входити до
складу керівного органу чи наглядової ради підприємства або організації, що має на меті одержання прибутку.</p>
<p>Організація, повноваження і порядок діяльності Кабінету Міністрів України, інших центральних та місцевих органів
виконавчої влади визначаються Конституцією і законами України.</p>
</article></article><article class="space-top-3"><h2 class="tc"><a href="/chapters/7/"><span>Розділ VII</span> Прокуратура</a></h2><div ><p><em>{Розділ VII &quot;ПРОКУРАТУРА&quot; виключено на підставі
Закону <a href="https://zakon.rada.gov.ua/laws/show/1401-19#n161">№ 1401-VIII від 02.06.2016</a>}</em></p>
</div></article><article class="space-top-3"><h2 class="tc"><a href="/chapters/8/"><span>Розділ VIII</span> Правосуддя</a></h2><article ><h3 class="h2"><a href="/articles/124/">Стаття 124</a></h3><p>Правосуддя в Україні здійснюють виключно суди.</p>
<p>Делегування функцій судів, а також привласнення цих функцій іншими органами чи посадовими особами не допускаються.</p>
<p>Юрисдикція судів поширюється на будь-який юридичний спір та будь-яке кримінальне обвинувачення. У передбачених законом
випадках суди розглядають також інші справи.</p>
<p>Законом може бути визначений обов'язковий досудовий порядок урегулювання спору.</p>
<p>Народ безпосередньо бере участь у здійсненні правосуддя через присяжних.</p>
<p>Україна може визнати юрисдикцію Міжнародного кримінального суду на умовах,
визначених <a href="https://zakon.rada.gov.ua/laws/show/995_588">Римським статутом Міжнародного кримінального суду</a>.</p>
</article><article class="space-top-2"><h3 class="h2"><a href="/articles/125/">Стаття 125</a></h3><p>Судоустрій в Україні будується за принципами територіальності та спеціалізації і визначається законом.</p>
<p>Суд утворюється, реорганізовується і ліквідовується законом, проект якого вносить до Верховної Ради України Президент
України після консультацій з Вищою радою правосуддя.</p>
<p>Верховний Суд є найвищим судом у системі судоустрою України.</p>
<p>Відповідно до закону можуть діяти вищі спеціалізовані суди.</p>
<p>З метою захисту прав, свобод та інтересів особи у сфері публічно-правових відносин діють адміністративні суди.</p>
<p>Створення надзвичайних та особливих судів не допускається.</p>
</article><article class="space-top-2"><h3 class="h2"><a href="/articles/126/">Стаття 126</a></h3><p>Незалежність і недоторканність судді гарантуються Конституцією і законами України.</p>
<p>Вплив на суддю у будь-який спосіб забороняється.</p>
<p>Без згоди Вищої ради правосуддя суддю не може бути затримано або утримувано під вартою чи арештом до винесення
обвинувального вироку судом, за винятком затримання судді під час або відразу ж після вчинення тяжкого або особливо
тяжкого злочину.</p>
<p>Суддю не може бути притягнуто до відповідальності за ухвалене ним судове рішення, за винятком вчинення злочину або
дисциплінарного проступку.</p>
<p>Суддя обіймає посаду безстроково.</p>
<p>Підставами для звільнення судді є:</p>
<ol>
<li>
<p>неспроможність виконувати повноваження за станом здоров'я;</p>
</li>
<li>
<p>порушення суддею вимог щодо несумісності;</p>
</li>
<li>
<p>вчинення істотного дисциплінарного проступку, грубе чи систематичне нехтування обов'язками, що є несумісним зі
статусом судді або виявило його невідповідність займаній посаді;</p>
</li>
<li>
<p>подання заяви про відставку або про звільнення з посади за власним бажанням;</p>
</li>
<li>
<p>незгода на переведення до іншого суду у разі ліквідації чи реорганізації суду, в якому суддя обіймає посаду;</p>
</li>
<li>
<p>порушення обов'язку підтвердити законність джерела походження майна.</p>
</li>
</ol>
<p>Повноваження судді припиняються у разі:</p>
<ol>
<li>
<p>досягнення суддею шістдесяти п'яти років;</p>
</li>
<li>
<p>припинення громадянства України або набуття суддею громадянства іншої держави;</p>
</li>
<li>
<p>набрання законної сили рішенням суду про визнання судді безвісно відсутнім або оголошення померлим, визнання
недієздатним або обмежено дієздатним;</p>
</li>
<li>
<p>смерті судді;</p>
</li>
<li>
<p>набрання законної сили обвинувальним вироком щодо судді за вчинення ним злочину.</p>
</li>
</ol>
<p>Держава забезпечує особисту безпеку судді та членів його сім'ї.</p>
</article><article class="space-top-2"><h3 class="h2"><a href="/articles/127/">Стаття 127</a></h3><p>Правосуддя здійснюють судді. У визначених законом випадках правосуддя здійснюється за участю присяжних.</p>
<p>Суддя не може належати до політичних партій, профспілок, брати участь у будь-якій політичній діяльності, мати
представницький мандат, обіймати будь-які інші оплачувані посади, виконувати іншу оплачувану роботу, крім наукової,
викладацької чи творчої.</p>
<p>На посаду судді може бути призначений громадянин України, не молодший тридцяти та не старший шістдесяти п'яти років,
який має вищу юридичну освіту і стаж професійної діяльності у сфері права щонайменше п'ять років, є компетентним,
доброчесним та володіє державною мовою. Законом можуть бути передбачені додаткові вимоги для призначення на посаду
судді.</p>
<p>Для суддів спеціалізованих судів відповідно до закону можуть бути встановлені інші вимоги щодо освіти та стажу
професійної діяльності.</p>
</article><article class="space-top-2"><h3 class="h2"><a href="/articles/128/">Стаття 128</a></h3><p>Призначення на посаду судді здійснюється Президентом України за поданням Вищої ради правосуддя в порядку, встановленому
законом.</p>
<p>Призначення на посаду судді здійснюється за конкурсом, крім випадків, визначених законом.</p>
<p>Голову Верховного Суду обирає на посаду та звільняє з посади шляхом таємного голосування Пленум Верховного Суду в
порядку, встановленому законом.</p>
</article><article class="space-top-2"><h3 class="h2"><a href="/articles/129/">Стаття 129</a></h3><p>Суддя, здійснюючи правосуддя, є незалежним та керується верховенством права.</p>
<p>Основними засадами судочинства є:</p>
<ol>
<li>
<p>рівність усіх учасників судового процесу перед законом і судом;</p>
</li>
<li>
<p>забезпечення доведеності вини;</p>
</li>
<li>
<p>змагальність сторін та свобода в наданні ними суду своїх доказів і у доведенні перед судом їх переконливості;</p>
</li>
<li>
<p>підтримання публічного обвинувачення в суді прокурором;</p>
</li>
<li>
<p>забезпечення обвинуваченому права на захист;</p>
</li>
<li>
<p>гласність судового процесу та його повне фіксування технічними засобами;</p>
</li>
<li>
<p>розумні строки розгляду справи судом;</p>
</li>
<li>
<p>забезпечення права на апеляційний перегляд справи та у визначених законом випадках - на касаційне оскарження судового
рішення;</p>
</li>
<li>
<p>обов'язковість судового рішення.</p>
</li>
</ol>
<p>Законом можуть бути визначені також інші засади судочинства.</p>
<p>Судочинство провадиться суддею одноособово, колегією суддів чи судом присяжних.</p>
<p>За неповагу до суду чи судді винні особи притягаються до юридичної відповідальності.</p>
</article><article class="space-top-2"><h3 class="h2"><a href="/articles/129.1/">Стаття 129.1</a></h3><p>Суд ухвалює рішення іменем України. Судове рішення є обов'язковим до виконання.</p>
<p>Держава забезпечує виконання судового рішення у визначеному законом порядку.</p>
<p>Контроль за виконанням судового рішення здійснює суд.</p>
</article><article class="space-top-2"><h3 class="h2"><a href="/articles/130/">Стаття 130</a></h3><p>Держава забезпечує фінансування та належні умови для функціонування судів і діяльності суддів. У Державному бюджеті
України окремо визначаються видатки на утримання судів з урахуванням пропозицій Вищої ради правосуддя.</p>
<p>Розмір винагороди судді встановлюється законом про судоустрій.</p>
</article><article class="space-top-2"><h3 class="h2"><a href="/articles/130.1/">Стаття 130.1</a></h3><p>Для захисту професійних інтересів суддів та вирішення питань внутрішньої діяльності судів відповідно до закону діє
суддівське самоврядування.</p>
</article><article class="space-top-2"><h3 class="h2"><a href="/articles/131/">Стаття 131</a></h3><p>В Україні діє Вища рада правосуддя, яка:</p>
<ol>
<li>
<p>вносить подання про призначення судді на посаду;</p>
</li>
<li>
<p>ухвалює рішення стосовно порушення суддею чи прокурором вимог щодо несумісності;</p>
</li>
<li>
<p>розглядає скарги на рішення відповідного органу про притягнення до дисциплінарної відповідальності судді чи
прокурора;</p>
</li>
<li>
<p>ухвалює рішення про звільнення судді з посади;</p>
</li>
<li>
<p>надає згоду на затримання судді чи утримання його під вартою;</p>
</li>
<li>
<p>ухвалює рішення про тимчасове відсторонення судді від здійснення правосуддя;</p>
</li>
<li>
<p>вживає заходів щодо забезпечення незалежності суддів;</p>
</li>
<li>
<p>ухвалює рішення про переведення судді з одного суду до іншого;</p>
</li>
<li>
<p>здійснює інші повноваження, визначені цією Конституцією та законами України.</p>
</li>
</ol>
<p>Вища рада правосуддя складається з двадцяти одного члена, з яких десятьох — обирає з'їзд суддів України з числа суддів
чи суддів у відставці, двох — призначає Президент України, двох — обирає Верховна Рада України, двох — обирає з'їзд
адвокатів України, двох — обирає всеукраїнська конференція прокурорів, двох — обирає з'їзд представників юридичних вищих
навчальних закладів та наукових установ.</p>
<p>Порядок обрання (призначення) на посади членів Вищої ради правосуддя визначається законом.</p>
<p>Голова Верховного Суду входить до складу Вищої ради правосуддя за посадою.</p>
<p>Строк повноважень обраних (призначених) членів Вищої ради правосуддя становить чотири роки. Одна й та ж особа не може
обіймати посаду члена Вищої ради правосуддя два строки поспіль.</p>
<p>Член Вищої ради правосуддя не може належати до політичних партій, профспілок, брати участь у будь-якій політичній
діяльності, мати представницький мандат, обіймати будь-які інші оплачувані посади (крім посади Голови Верховного Суду),
виконувати іншу оплачувану роботу, крім наукової, викладацької чи творчої.</p>
<p>Член Вищої ради правосуддя має належати до правничої професії та відповідати критерію політичної нейтральності.</p>
<p>Законом можуть бути передбачені додаткові вимоги до члена Вищої ради правосуддя.</p>
<p>Вища рада правосуддя набуває повноважень за умови обрання (призначення) щонайменше п'ятнадцяти її членів, серед яких
більшість становлять судді.</p>
<p>Відповідно до закону в системі правосуддя утворюються органи та установи для забезпечення добору суддів, прокурорів, їх
професійної підготовки, оцінювання, розгляду справ щодо їх дисциплінарної відповідальності, фінансового та
організаційного забезпечення судів.</p>
</article><article class="space-top-2"><h3 class="h2"><a href="/articles/131.1/">Стаття 131.1</a></h3><p>В Україні діє прокуратура, яка здійснює:</p>
<ol>
<li>
<p>підтримання публічного обвинувачення в суді;</p>
</li>
<li>
<p>організацію і процесуальне керівництво досудовим розслідуванням, вирішення відповідно до закону інших питань під час
кримінального провадження, нагляд за негласними та іншими слідчими і розшуковими діями органів правопорядку;</p>
</li>
<li>
<p>представництво інтересів держави в суді у виключних випадках і в порядку, що визначені законом.</p>
</li>
</ol>
<p>Організація та порядок діяльності прокуратури визначаються законом.</p>
<p>Прокуратуру в Україні очолює Генеральний прокурор, якого призначає на посаду та звільняє з посади за згодою Верховної
Ради України Президент України.</p>
<p>Строк повноважень Генерального прокурора становить шість років. Одна й та ж особа не може обіймати посаду Генерального
прокурора два строки поспіль.</p>
<p>Дострокове звільнення з посади Генерального прокурора здійснюється виключно у випадках і з підстав, визначених цією
Конституцією та законом.</p>
</article><article class="space-top-2"><h3 class="h2"><a href="/articles/131.2/">Стаття 131.2</a></h3><p>Для надання професійної правничої допомоги в Україні діє адвокатура.</p>
<p>Незалежність адвокатури гарантується.</p>
<p>Засади організації і діяльності адвокатури та здійснення адвокатської діяльності в Україні визначаються законом.</p>
<p>Виключно адвокат здійснює представництво іншої особи в суді, а також захист від кримінального обвинувачення.</p>
<p>Законом можуть бути визначені винятки щодо представництва в суді у трудових спорах, спорах щодо захисту соціальних прав,
щодо виборів та референдумів, у малозначних спорах, а також стосовно представництва малолітніх чи неповнолітніх осіб та
осіб, які визнані судом недієздатними чи дієздатність яких обмежена.</p>
</article></article><article class="space-top-3"><h2 class="tc"><a href="/chapters/9/"><span>Розділ IX</span> Територіальний устрій України</a></h2><article ><h3 class="h2"><a href="/articles/132/">Стаття 132</a></h3><p>Територіальний устрій України ґрунтується на засадах єдності та цілісності державної території, поєднання централізації
і децентралізації у здійсненні державної влади, збалансованості і соціально-економічного розвитку регіонів, з
урахуванням їх історичних, економічних, екологічних, географічних і демографічних особливостей, етнічних і культурних
традицій.</p>
</article><article class="space-top-2"><h3 class="h2"><a href="/articles/133/">Стаття 133</a></h3><p>Систему адміністративно-територіального устрою України складають: Автономна Республіка Крим, області, райони, міста,
райони в містах, селища і села.</p>
<p>До складу України входять: Автономна Республіка Крим, Вінницька, Волинська, Дніпропетровська, Донецька, Житомирська,
Закарпатська, Запорізька, Івано-Франківська, Київська, Кіровоградська, Луганська, Львівська, Миколаївська, Одеська,
Полтавська, Рівненська, Сумська, Тернопільська, Харківська, Херсонська, Хмельницька, Черкаська, Чернівецька,
Чернігівська області, міста Київ та Севастополь.</p>
<p>Міста Київ та Севастополь мають спеціальний статус, який визначається законами України.</p>
</article></article><article class="space-top-3"><h2 class="tc"><a href="/chapters/10/"><span>Розділ X</span> Автономна Республіка Крим</a></h2><article ><h3 class="h2"><a href="/articles/134/">Стаття 134</a></h3><p>Автономна Республіка Крим є невід'ємною складовою частиною України і в межах повноважень, визначених Конституцією
України, вирішує питання, віднесені до її відання.</p>
</article><article class="space-top-2"><h3 class="h2"><a href="/articles/135/">Стаття 135</a></h3><p>Автономна Республіка Крим має Конституцію Автономної Республіки Крим, яку приймає Верховна Рада Автономної Республіки
Крим та затверджує Верховна Рада України не менш як половиною від конституційного складу Верховної Ради України.</p>
<p>Нормативно-правові акти Верховної Ради Автономної Республіки Крим та рішення Ради міністрів Автономної Республіки Крим
не можуть суперечити Конституції і законам України та приймаються відповідно до Конституції України, законів України,
актів Президента України і Кабінету Міністрів України та на їх виконання.</p>
</article><article class="space-top-2"><h3 class="h2"><a href="/articles/136/">Стаття 136</a></h3><p>Представницьким органом Автономної Республіки Крим є Верховна Рада Автономної Республіки Крим, депутати якої обираються
на основі загального, рівного, прямого виборчого права шляхом таємного голосування. Строк повноважень Верховної Ради
Автономної Республіки Крим, депутати якої обрані на чергових виборах, становить п'ять років. Припинення повноважень
Верховної Ради Автономної Республіки Крим має наслідком припинення повноважень її депутатів.</p>
<p>Чергові вибори до Верховної Ради Автономної Республіки Крим відбуваються в останню неділю жовтня п'ятого року
повноважень Верховної Ради Автономної Республіки Крим, обраної на чергових виборах.</p>
<p>Верховна Рада Автономної Республіки Крим у межах своїх повноважень приймає рішення та постанови, які є обов'язковими до
виконання в Автономній Республіці Крим.</p>
<p>Урядом Автономної Республіки Крим є Рада міністрів Автономної Республіки Крим. Голова Ради міністрів Автономної
Республіки Крим призначається на посаду та звільняється з посади Верховною Радою Автономної Республіки Крим за
погодженням із Президентом України.</p>
<p>Повноваження, порядок формування і діяльності Верховної Ради Автономної Республіки Крим і Ради міністрів Автономної
Республіки Крим визначаються Конституцією України та законами України, нормативно-правовими актами Верховної Ради
Автономної Республіки Крим з питань, віднесених до її компетенції.</p>
<p>Правосуддя в Автономній Республіці Крим здійснюється судами України.</p>
</article><article class="space-top-2"><h3 class="h2"><a href="/articles/137/">Стаття 137</a></h3><p>Автономна Республіка Крим здійснює нормативне регулювання з питань:</p>
<ol>
<li>
<p>сільського господарства і лісів;</p>
</li>
<li>
<p>меліорації і кар'єрів;</p>
</li>
<li>
<p>громадських робіт, ремесел та промислів; благодійництва;</p>
</li>
<li>
<p>містобудування і житлового господарства;</p>
</li>
<li>
<p>туризму, готельної справи, ярмарків;</p>
</li>
<li>
<p>музеїв, бібліотек, театрів, інших закладів культури, історико-культурних заповідників;</p>
</li>
<li>
<p>транспорту загального користування, автошляхів, водопроводів;</p>
</li>
<li>
<p>мисливства, рибальства;</p>
</li>
<li>
<p>санітарної і лікарняної служб.</p>
</li>
</ol>
<p>З мотивів невідповідності нормативно-правових актів Верховної Ради Автономної Республіки Крим Конституції України та
законам України Президент України може зупинити дію цих нормативно-правових актів Верховної Ради Автономної Республіки
Крим з одночасним зверненням до Конституційного Суду України щодо їх конституційності.</p>
</article><article class="space-top-2"><h3 class="h2"><a href="/articles/138/">Стаття 138</a></h3><p>До відання Автономної Республіки Крим належить:</p>
<ol>
<li>
<p>призначення виборів депутатів Верховної Ради Автономної Республіки Крим, затвердження складу виборчої комісії
Автономної Республіки Крим;</p>
</li>
<li>
<p>організація та проведення місцевих референдумів;</p>
</li>
<li>
<p>управління майном, що належить Автономній Республіці Крим;</p>
</li>
<li>
<p>розроблення, затвердження та виконання бюджету Автономної Республіки Крим на основі єдиної податкової і бюджетної
політики України;</p>
</li>
<li>
<p>розроблення, затвердження та реалізація програм Автономної Республіки Крим з питань соціально-економічного та
культурного розвитку, раціонального природокористування, охорони довкілля — відповідно до загальнодержавних програм;</p>
</li>
<li>
<p>визнання статусу місцевостей як курортів; встановлення зон санітарної охорони курортів;</p>
</li>
<li>
<p>участь у забезпеченні прав і свобод громадян, національної злагоди, сприяння охороні правопорядку та громадської
безпеки;</p>
</li>
<li>
<p>забезпечення функціонування і розвитку державної та національних мов і культур в Автономній Республіці Крим; охорона
і використання пам'яток історії;</p>
</li>
<li>
<p>участь у розробленні та реалізації державних програм повернення депортованих народів;</p>
</li>
<li>
<p>ініціювання введення надзвичайного стану та встановлення зон надзвичайної екологічної ситуації в Автономній
Республіці Крим або в окремих її місцевостях.</p>
</li>
</ol>
<p>Законами України Автономній Республіці Крим можуть бути делеговані також інші повноваження.</p>
</article><article class="space-top-2"><h3 class="h2"><a href="/articles/139/">Стаття 139</a></h3><p>В Автономній Республіці Крим діє Представництво Президента України, статус якого визначається законом України.</p>
</article></article><article class="space-top-3"><h2 class="tc"><a href="/chapters/11/"><span>Розділ XI</span> Місцеве самоврядування</a></h2><article ><h3 class="h2"><a href="/articles/140/">Стаття 140</a></h3><p>Місцеве самоврядування є правом територіальної громади — жителів села чи добровільного об'єднання у сільську громаду
жителів кількох сіл, селища та міста — самостійно вирішувати питання місцевого значення в межах Конституції і законів
України.</p>
<p>Особливості здійснення місцевого самоврядування в містах Києві та Севастополі визначаються окремими законами України.</p>
<p>Місцеве самоврядування здійснюється територіальною громадою в порядку, встановленому законом, як безпосередньо, так і
через органи місцевого самоврядування: сільські, селищні, міські ради та їх виконавчі органи.</p>
<p>Органами місцевого самоврядування, що представляють спільні інтереси територіальних громад сіл, селищ та міст, є районні
та обласні ради.</p>
<p>Питання організації управління районами в містах належить до компетенції міських рад.</p>
<p>Сільські, селищні, міські ради можуть дозволяти за ініціативою жителів створювати будинкові, вуличні, квартальні та інші
органи самоорганізації населення і наділяти їх частиною власної компетенції, фінансів, майна.</p>
</article><article class="space-top-2"><h3 class="h2"><a href="/articles/141/">Стаття 141</a></h3><p>До складу сільської, селищної, міської, районної, обласної ради входять депутати, які обираються жителями села, селища,
міста, району, області на основі загального, рівного, прямого виборчого права шляхом таємного голосування. Строк
повноважень сільської, селищної, міської, районної, обласної ради, депутати якої обрані на чергових виборах, становить
п'ять років. Припинення повноважень сільської, селищної, міської, районної, обласної ради має наслідком припинення
повноважень депутатів відповідної ради.</p>
<p>Територіальні громади на основі загального, рівного, прямого виборчого права обирають шляхом таємного голосування
відповідно сільського, селищного, міського голову, який очолює виконавчий орган ради та головує на її засіданнях. Строк
повноважень сільського, селищного, міського голови, обраного на чергових виборах, становить п'ять років.</p>
<p>Чергові вибори сільських, селищних, міських, районних, обласних рад, сільських, селищних, міських голів відбуваються в
останню неділю жовтня п'ятого року повноважень відповідної ради чи відповідного голови, обраних на чергових виборах.</p>
<p>Статус голів, депутатів і виконавчих органів ради та їхні повноваження, порядок утворення, реорганізації, ліквідації
визначаються законом.</p>
<p>Голова районної та голова обласної ради обираються відповідною радою і очолюють виконавчий апарат ради.</p>
</article><article class="space-top-2"><h3 class="h2"><a href="/articles/142/">Стаття 142</a></h3><p>Матеріальною і фінансовою основою місцевого самоврядування є рухоме і нерухоме майно, доходи місцевих бюджетів, інші
кошти, земля, природні ресурси, що є у власності територіальних громад сіл, селищ, міст, районів у містах, а також
об'єкти їхньої спільної власності, що перебувають в управлінні районних і обласних рад.</p>
<p>Територіальні громади сіл, селищ і міст можуть об'єднувати на договірних засадах об'єкти комунальної власності, а також
кошти бюджетів для виконання спільних проектів або для спільного фінансування (утримання) комунальних підприємств,
організацій і установ, створювати для цього відповідні органи і служби.</p>
<p>Держава бере участь у формуванні доходів бюджетів місцевого самоврядування, фінансово підтримує місцеве самоврядування.
Витрати органів місцевого самоврядування, що виникли внаслідок рішень органів державної влади, компенсуються державою.</p>
</article><article class="space-top-2"><h3 class="h2"><a href="/articles/143/">Стаття 143</a></h3><p>Територіальні громади села, селища, міста безпосередньо або через утворені ними органи місцевого самоврядування
управляють майном, що є в комунальній власності; затверджують програми соціально-економічного та культурного розвитку і
контролюють їх виконання; затверджують бюджети відповідних адміністративно-територіальних одиниць і контролюють їх
виконання; встановлюють місцеві податки і збори відповідно до закону; забезпечують проведення місцевих референдумів та
реалізацію їх результатів; утворюють, реорганізовують та ліквідовують комунальні підприємства, організації і установи, а
також здійснюють контроль за їх діяльністю; вирішують інші питання місцевого значення, віднесені законом до їхньої
компетенції.</p>
<p>Обласні та районні ради затверджують програми соціально-економічного та культурного розвитку відповідних областей і
районів та контролюють їх виконання; затверджують районні і обласні бюджети, які формуються з коштів державного бюджету
для їх відповідного розподілу між територіальними громадами або для виконання спільних проектів та з коштів, залучених
на договірних засадах з місцевих бюджетів для реалізації спільних соціально-економічних і культурних програм, та
контролюють їх виконання; вирішують інші питання, віднесені законом до їхньої компетенції.</p>
<p>Органам місцевого самоврядування можуть надаватися законом окремі повноваження органів виконавчої влади. Держава
фінансує здійснення цих повноважень у повному обсязі за рахунок коштів Державного бюджету України або шляхом віднесення
до місцевого бюджету у встановленому законом порядку окремих загальнодержавних податків, передає органам місцевого
самоврядування відповідні об'єкти державної власності.</p>
<p>Органи місцевого самоврядування з питань здійснення ними повноважень органів виконавчої влади підконтрольні відповідним
органам виконавчої влади.</p>
</article><article class="space-top-2"><h3 class="h2"><a href="/articles/144/">Стаття 144</a></h3><p>Органи місцевого самоврядування в межах повноважень, визначених законом, приймають рішення, які є обов'язковими до
виконання на відповідній території.</p>
<p>Рішення органів місцевого самоврядування з мотивів їх невідповідності Конституції чи законам України зупиняються у
встановленому законом порядку з одночасним зверненням до суду.</p>
</article><article class="space-top-2"><h3 class="h2"><a href="/articles/145/">Стаття 145</a></h3><p>Права місцевого самоврядування захищаються в судовому порядку.</p>
</article><article class="space-top-2"><h3 class="h2"><a href="/articles/146/">Стаття 146</a></h3><p>Інші питання організації місцевого самоврядування, формування, діяльності та відповідальності органів місцевого
самоврядування визначаються законом.</p>
</article></article><article class="space-top-3"><h2 class="tc"><a href="/chapters/12/"><span>Розділ XII</span> Конституційний Суд України</a></h2><article ><h3 class="h2"><a href="/articles/147/">Стаття 147</a></h3><p>Конституційний Суд України вирішує питання про відповідність Конституції України законів України та у передбачених цією
Конституцією випадках інших актів, здійснює офіційне тлумачення Конституції України, а також інші повноваження
відповідно до цієї Конституції.</p>
<p>Діяльність Конституційного Суду України ґрунтується на принципах верховенства права, незалежності, колегіальності,
гласності, обґрунтованості та обов'язковості ухвалених ним рішень i висновків.</p>
</article><article class="space-top-2"><h3 class="h2"><a href="/articles/148/">Стаття 148</a></h3><p>До складу Конституційного Суду України входять вісімнадцять суддів Конституційного Суду України.</p>
<p>Президент України, Верховна Рада України та з’їзд суддів України призначають по шість суддів Конституційного Суду
України.</p>
<p>Відбір кандидатур на посаду судді Конституційного Суду України здійснюється на конкурсних засадах у визначеному законом
порядку.</p>
<p>Суддею Конституційного Суду України може бути громадянин України, який володіє державною мовою, на день призначення
досяг сорока років, має вищу юридичну освіту і стаж професійної діяльності у сфері права щонайменше п'ятнадцять років,
високі моральні якості та є правником із визнаним рівнем компетентності.</p>
<p>Суддя Конституційного Суду України не може належати до політичних партій, профспілок, брати участь у будь-якій
політичній діяльності, мати представницький мандат, обіймати будь-які інші оплачувані посади, виконувати іншу оплачувану
роботу, крім наукової, викладацької чи творчої.</p>
<p>Суддя Конституційного Суду України призначається на дев’ять років без права бути призначеним повторно.</p>
<p>Суддя Конституційного Суду України набуває повноважень з дня складення ним присяги на спеціальному пленарному засіданні
Суду.</p>
<p>Конституційний Суд України на спеціальному пленарному засіданні Суду обирає зі свого складу Голову шляхом таємного
голосування лише на один трирічний строк.</p>
</article><article class="space-top-2"><h3 class="h2"><a href="/articles/148.1/">Стаття 148.1</a></h3><p>Держава забезпечує фінансування та належні умови для діяльності Конституційного Суду України. У Державному бюджеті
України окремо визначаються видатки на діяльність Суду з урахуванням пропозицій його Голови.</p>
<p>Розмір винагороди судді Конституційного Суду України встановлюється законом про Конституційний Суд України.</p>
</article><article class="space-top-2"><h3 class="h2"><a href="/articles/149/">Стаття 149</a></h3><p>Незалежність і недоторканність судді Конституційного Суду України гарантуються Конституцією і законами України.</p>
<p>Вплив на суддю Конституційного Суду України у будь-який спосіб забороняється.</p>
<p>Без згоди Конституційного Суду України суддю Конституційного Суду України не може бути затримано або утримувано під
вартою чи арештом до винесення обвинувального вироку судом, за винятком затримання судді під час або відразу ж після
вчинення тяжкого або особливо тяжкого злочину.</p>
<p>Суддю Конституційного Суду України не може бути притягнуто до відповідальності за голосування у зв'язку з ухваленням
Судом рішень та надання ним висновків, за винятком вчинення злочину або дисциплінарного проступку.</p>
<p>Держава забезпечує особисту безпеку судді Конституційного Суду України та членів його сім’ї.</p>
</article><article class="space-top-2"><h3 class="h2"><a href="/articles/149.1/">Стаття 149.1</a></h3><p>Повноваження судді Конституційного Суду України припиняються у разі:</p>
<ol>
<li>
<p>закінчення строку його повноважень;</p>
</li>
<li>
<p>досягнення ним сімдесяти років;</p>
</li>
<li>
<p>припинення громадянства України або набуття ним громадянства іншої держави;</p>
</li>
<li>
<p>набрання законної сили рішенням суду про визнання його безвісно відсутнім або оголошення померлим, визнання
недієздатним або обмежено дієздатним;</p>
</li>
<li>
<p>набрання законної сили обвинувальним вироком щодо нього за вчинення ним злочину;</p>
</li>
<li>
<p>смерті судді Конституційного Суду України.</p>
</li>
</ol>
<p>Підставами для звільнення судді Конституційного Суду України з посади є:</p>
<ol>
<li>
<p>неспроможність виконувати свої повноваження за станом здоров’я;</p>
</li>
<li>
<p>порушення ним вимог щодо несумісності;</p>
</li>
<li>
<p>вчинення ним істотного дисциплінарного проступку, грубе чи систематичне нехтування своїми обов'язками, що є
несумісним зі статусом судді Суду або виявило його невідповідність займаній посаді;</p>
</li>
<li>
<p>подання ним заяви про відставку або про звільнення з посади за власним бажанням.</p>
</li>
</ol>
<p>Рішення про звільнення з посади судді Конституційного Суду України Суд ухвалює щонайменше двома третинами від його
конституційного складу.</p>
</article><article class="space-top-2"><h3 class="h2"><a href="/articles/150/">Стаття 150</a></h3><p>До повноважень Конституційного Суду України належить:</p>
<ol>
<li>
<p>вирішення питань про відповідність Конституції України (конституційність):</p>
<ul>
<li>
<p>законів та інших правових актів Верховної Ради України;</p>
</li>
<li>
<p>актів Президента України;</p>
</li>
<li>
<p>актів Кабінету Міністрів України;</p>
</li>
<li>
<p>правових актів Верховної Ради Автономної Республіки Крим;</p>
</li>
<li>
<p><em>{Абзац шостий частини першої статті 150 виключено на підставі
Закону <a href="https://zakon.rada.gov.ua/laws/show/1401-19#n166">№ 1401-VIII від 02.06.2016</a>}</em></p>
</li>
</ul>
</li>
<li>
<p>офіційне тлумачення Конституції України;</p>
</li>
<li>
<p>здійснення інших повноважень, передбачених Конституцією України.</p>
</li>
</ol>
<p>Питання, передбачені пунктами 1, 2 частини першої цієї статті, розглядаються за конституційними поданнями: Президента
України; щонайменше сорока п’яти народних депутатів України; Верховного Суду; Уповноваженого Верховної Ради України з
прав людини; Верховної Ради Автономної Республіки Крим.</p>
</article><article class="space-top-2"><h3 class="h2"><a href="/articles/151/">Стаття 151</a></h3><p>Конституційний Суд України за зверненням Президента України, або щонайменше сорока п'яти народних депутатів України, або
Кабінету Міністрів України надає висновки про відповідність Конституції України чинних міжнародних договорів України або
тих міжнародних договорів, що вносяться до Верховної Ради України для надання згоди на їх обов'язковість.</p>
<p>Конституційний Суд України за зверненням Президента України або щонайменше сорока п’яти народних депутатів України надає
висновки про відповідність Конституції України (конституційність) питань, які пропонуються для винесення на
всеукраїнський референдум за народною ініціативою.</p>
<p>За зверненням Верховної Ради України Конституційний Суд України надає висновок щодо додержання конституційної процедури
розслідування і розгляду справи про усунення Президента України з поста в порядку імпічменту.</p>
</article><article class="space-top-2"><h3 class="h2"><a href="/articles/151.1/">Стаття 151.1</a></h3><p>Конституційний Суд України вирішує питання про відповідність Конституції України (конституційність) закону України за
конституційною скаргою особи, яка вважає, що застосований в остаточному судовому рішенні в її справі закон України
суперечить Конституції України. Конституційна скарга може бути подана в разі, якщо всі інші національні засоби
юридичного захисту вичерпано.</p>
</article><article class="space-top-2"><h3 class="h2"><a href="/articles/151.2/">Стаття 151.2</a></h3><p>Рішення та висновки, ухвалені Конституційним Судом України, є обов'язковими, остаточними і не можуть бути оскаржені.</p>
</article><article class="space-top-2"><h3 class="h2"><a href="/articles/152/">Стаття 152</a></h3><p>Закони та інші акти за рішенням Конституційного Суду України визнаються неконституційними повністю чи в окремій частині,
якщо вони не відповідають Конституції України або якщо була порушена встановлена Конституцією України процедура їх
розгляду, ухвалення або набрання ними чинності.</p>
<p>Закони, інші акти або їх окремі положення, що визнані неконституційними, втрачають чинність з дня ухвалення
Конституційним Судом України рішення про їх неконституційність, якщо інше не встановлено самим рішенням, але не раніше
дня його ухвалення.</p>
<p>Матеріальна чи моральна шкода, завдана фізичним або юридичним особам актами і діями, що визнані неконституційними,
відшкодовується державою у встановленому законом порядку.</p>
</article><article class="space-top-2"><h3 class="h2"><a href="/articles/153/">Стаття 153</a></h3><p>Порядок організації та діяльності Конституційного Суду України, статус суддів Суду, підстави і порядок звернення до
Суду, процедура розгляду ним справ і виконання рішень Суду визначаються Конституцією України та законом.</p>
</article></article><article class="space-top-3"><h2 class="tc"><a href="/chapters/13/"><span>Розділ XIII</span> Внесення змін до Конституції України</a></h2><article ><h3 class="h2"><a href="/articles/154/">Стаття 154</a></h3><p>Законопроект про внесення змін до Конституції України може бути поданий до Верховної Ради України Президентом України
або не менш як третиною народних депутатів України від конституційного складу Верховної Ради України.</p>
</article><article class="space-top-2"><h3 class="h2"><a href="/articles/155/">Стаття 155</a></h3><p>Законопроект про внесення змін до Конституції України, крім розділу I «Загальні засади», розділу III «Вибори.
Референдум» і розділу XIII «Внесення змін до Конституції України», попередньо схвалений більшістю від конституційного
складу Верховної Ради України, вважається прийнятим, якщо на наступній черговій сесії Верховної Ради України за нього
проголосувало не менш як дві третини від конституційного складу Верховної Ради України.</p>
</article><article class="space-top-2"><h3 class="h2"><a href="/articles/156/">Стаття 156</a></h3><p>Законопроект про внесення змін до розділу I «Загальні засади», розділу III «Вибори. Референдум» і розділу XIII «Внесення
змін до Конституції України» подається до Верховної Ради України Президентом України або не менш як двома третинами від
конституційного складу Верховної Ради України і, за умови його прийняття не менш як двома третинами від конституційного
складу Верховної Ради України, затверджується всеукраїнським референдумом, який призначається Президентом України.</p>
<p>Повторне подання законопроекту про внесення змін до розділів I, III і XIII цієї Конституції з одного й того самого
питання можливе лише до Верховної Ради України наступного скликання.</p>
</article><article class="space-top-2"><h3 class="h2"><a href="/articles/157/">Стаття 157</a></h3><p>Конституція України не може бути змінена, якщо зміни передбачають скасування чи обмеження прав і свобод людини і
громадянина або якщо вони спрямовані на ліквідацію незалежності чи на порушення територіальної цілісності України.</p>
<p>Конституція України не може бути змінена в умовах воєнного або надзвичайного стану.</p>
</article><article class="space-top-2"><h3 class="h2"><a href="/articles/158/">Стаття 158</a></h3><p>Законопроект про внесення змін до Конституції України, який розглядався Верховною Радою України, і закон не був
прийнятий, може бути поданий до Верховної Ради України не раніше ніж через рік з дня прийняття рішення щодо цього
законопроекту.</p>
<p>Верховна Рада України протягом строку своїх повноважень не може двічі змінювати одні й ті самі положення Конституції
України.</p>
</article><article class="space-top-2"><h3 class="h2"><a href="/articles/159/">Стаття 159</a></h3>
    <p>Законопроект про внесення змін до Конституції України розглядається Верховною Радою України за наявності висновку Конституційного Суду України щодо відповідності законопроекту вимогам статей <a href="/articles/157/" title="Конституція України не може бути змінена, якщо зміни передбачають скасування чи обмеження прав і свобод людини і
громадянина або якщо вони спрямовані на ліквіда...">157</a> і <a href="/articles/158/" title="Законопроект про внесення змін до Конституції України, який розглядався Верховною Радою України, і закон не був
прийнятий, може бути поданий до Верховної Ради У...">158</a> цієї Конституції.</p></article></article><article class="space-top-3"><h2 class="tc"><a href="/chapters/14/"><span>Розділ XIV</span> Прикінцеві положення</a></h2><article ><h3 class="h2"><a href="/articles/160/">Стаття 160</a></h3><p>Конституція України набуває чинності з дня її прийняття.</p>
</article><article class="space-top-2"><h3 class="h2"><a href="/articles/161/">Стаття 161</a></h3><p>День прийняття Конституції України є державним святом — Днем Конституції України.</p>
</article></article><article class="space-top-3"><h2 class="tc"><a href="/chapters/15/"><span>Розділ XV</span> Перехідні положення</a></h2><div ><ol>
<li>
<p>Закони та інші нормативні акти, прийняті до набуття чинності цією Конституцією, є чинними у частині, що не суперечить
Конституції України.</p>
</li>
<li>
<p>Верховна Рада України після прийняття Конституції України здійснює повноваження, передбачені цією Конституцією.</p>
</li>
</ol>
<p>Чергові вибори до Верховної Ради України проводяться у березні 1998 року.</p>
<p><em>{Офіційне тлумачення пункту 2 Перехідних положень див. в Рішенні Конституційного
Суду <a href="https://zakon.rada.gov.ua/laws/show/v001p710-97">№ 1-зп від 13.05.97</a>}</em></p>
<ol start="3">
<li>
<p>Чергові вибори Президента України проводяться в останню неділю жовтня 1999 року.</p>
</li>
<li>
<p>Президент України протягом трьох років після набуття чинності Конституцією України має право видавати схвалені
Кабінетом Міністрів України і скріплені підписом Прем'єр-міністра України укази з економічних питань, не
врегульованих законами, з одночасним поданням відповідного законопроекту до Верховної Ради України в порядку,
встановленому статтею 93 цієї Конституції.</p>
</li>
</ol>
<p>Такий указ Президента України вступає в дію, якщо протягом тридцяти календарних днів з дня подання законопроекту (за
винятком днів міжсесійного періоду) Верховна Рада України не прийме закон або не відхилить поданий законопроект
більшістю від її конституційного складу, і діє до набрання чинності законом, прийнятим Верховною Радою України з цих
питань.</p>
<ol start="5">
<li>
<p>Кабінет Міністрів України формується відповідно до цієї Конституції протягом трьох місяців після набуття нею
чинності.</p>
</li>
<li>
<p>Конституційний Суд України формується відповідно до цієї Конституції протягом трьох місяців після набуття нею
чинності. До створення Конституційного Суду України тлумачення законів здійснює Верховна Рада України.</p>
</li>
<li>
<p>Голови місцевих державних адміністрацій після набуття чинності цією Конституцією набувають статусу голів місцевих
державних адміністрацій згідно зі статтею 118 цієї Конституції, а після обрання голів відповідних рад складають
повноваження голів цих рад.</p>
</li>
<li>
<p>Сільські, селищні, міські ради та голови цих рад після набуття чинності Конституцією України здійснюють визначені нею
повноваження до обрання нового складу цих рад у березні 1998 року.</p>
</li>
</ol>
<p>Районні та обласні ради, обрані до набуття чинності цією Конституцією, здійснюють визначені нею повноваження до
сформування нового складу цих рад відповідно до Конституції України.</p>
<p>Районні в містах ради та голови цих рад після набуття чинності цією Конституцією здійснюють свої повноваження відповідно
до закону.</p>
<ol start="9">
<li>Прокуратура продовжує виконувати відповідно до чинних законів функцію досудового розслідування до початку
функціонування органів, яким законом будуть передані відповідні функції, а також функцію нагляду за додержанням
законів при виконанні судових рішень у кримінальних справах, при застосуванні інших заходів примусового характеру,
пов'язаних з обмеженням особистої свободи громадян, — до набрання чинності законом про створення подвійної системи
регулярних пенітенціарних інспекцій.</li>
</ol>
<p><em>{Пункт 9 розділу XV в редакції Закону <a href="https://zakon.rada.gov.ua/laws/show/1401-19#n177">№ 1401-VIII від 02.06.2016</a>}</em></p>
<ol start="10">
<li>
<p>До прийняття законів, що визначають особливості здійснення виконавчої влади в містах Києві та Севастополі відповідно
до статті 118 цієї Конституції, виконавчу владу в цих містах здійснюють відповідні державні адміністрації.</p>
</li>
<li>
<p>Частина перша статті 99 цієї Конституції вводиться в дію після введення національної грошової одиниці — гривні.</p>
</li>
<li>
<p>Верховний Суд України і Вищий арбітражний суд України здійснюють свої повноваження відповідно до чинного
законодавства України до сформування системи судів загальної юрисдикції в Україні відповідно до статті 125 цієї
Конституції, але не довше ніж п'ять років.</p>
</li>
</ol>
<p>Судді всіх судів в Україні, обрані чи призначені до дня набуття чинності цією Конституцією, продовжують здійснювати свої
повноваження згідно з чинним законодавством до закінчення строку, на який вони обрані чи призначені.</p>
<p>Судді, повноваження яких закінчилися в день набуття чинності цією Конституцією, продовжують здійснювати свої
повноваження протягом одного року.</p>
<ol start="13">
<li>Протягом п'яти років після набуття чинності цією Конституцією зберігається існуючий порядок арешту, тримання під
вартою і затримання осіб, підозрюваних у вчиненні злочину, а також порядок проведення огляду та обшуку житла або
іншого володіння особи.</li>
</ol>
<p><em>{Пункт 14 розділу XV виключено на підставі
Закону <a href="https://zakon.rada.gov.ua/laws/show/2680-19#n13">№ 2680-VIII від 07.02.2019</a>}</em></p>
<ol start="15">
<li>Чергові вибори до Верховної Ради України після відновлення положень Конституції України в редакції від 28 червня
1996 року
за <a href="https://zakon.rada.gov.ua/laws/show/v020p710-10">Рішенням Конституційного Суду України від 30 вересня 2010 року № 20-рп/2010</a>
у справі про додержання процедури внесення змін до Конституції України проводяться в останню неділю жовтня 2012
року.</li>
</ol>
<p><em>{Розділ XV доповнено пунктом 15 згідно із
Законом <a href="https://zakon.rada.gov.ua/laws/show/2952-17">№ 2952-VI від 01.02.2011</a>}</em></p>
<ol start="16">
<li>Чергові вибори Президента України після відновлення положень Конституції України в редакції від 28 червня 1996 року
за <a href="https://zakon.rada.gov.ua/laws/show/v020p710-10">Рішенням Конституційного Суду України від 30 вересня 2010 року № 20-рп/2010</a>
у справі про додержання процедури внесення змін до Конституції України проводяться в останню неділю березня 2015
року.</li>
</ol>
<p><em>{Розділ XV доповнено пунктом 16 згідно із
Законом <a href="https://zakon.rada.gov.ua/laws/show/2952-17">№ 2952-VI від 01.02.2011</a>}</em></p>
<ol start="16">
<li>
<p>(1) З дня набрання чинності Законом
України <a href="https://zakon.rada.gov.ua/laws/show/1401-19">&quot;Про внесення змін до Конституції України (щодо правосуддя)&quot;</a>:</p>
<ol>
<li>
<p>до утворення Вищої ради правосуддя її повноваження здійснює Вища рада юстиції. Вища рада правосуддя утворюється
шляхом реорганізації Вищої ради юстиції. До обрання (призначення) членів Вищої ради правосуддя цей орган діє у
складі членів Вищої ради юстиції протягом строку їх повноважень, але які не можуть тривати довше, ніж до 30
квітня 2019 року. Обрання (призначення) членів Вищої ради правосуддя здійснюється не пізніше 30 квітня 2019 року;</p>
</li>
<li>
<p>повноваження суддів, призначених на посаду строком на п’ять років, припиняються із закінченням строку, на який їх
було призначено. Такі судді можуть бути призначені на посаду судді в порядку, визначеному законом;</p>
</li>
<li>
<p>судді, які обрані суддями безстроково, продовжують здійснювати свої повноваження до звільнення або до припинення
їх повноважень з підстав, визначених Конституцією України;</p>
</li>
<li>
<p>відповідність займаній посаді судді, якого призначено на посаду строком на п’ять років або обрано суддею
безстроково до набрання чинності Законом
України <a href="https://zakon.rada.gov.ua/laws/show/1401-19#n3">&quot;Про внесення змін до Конституції України (щодо правосуддя)&quot;</a>
, має бути оцінена в порядку, визначеному законом. Виявлення за результатами такого оцінювання невідповідності
судді займаній посаді за критеріями компетентності, професійної етики або доброчесності чи відмова судді від
такого оцінювання є підставою для звільнення судді з посади. Порядок та вичерпні підстави оскарження рішення про
звільнення судді за результатами оцінювання встановлюються законом;</p>
</li>
<li>
<p>у випадках реорганізації чи ліквідації окремих судів, утворених до набрання чинності Законом
України <a href="https://zakon.rada.gov.ua/laws/show/1401-19">&quot;Про внесення змін до Конституції України (щодо правосуддя)&quot;</a>
, судді таких судів мають право подати заяву про відставку або заяву про участь у конкурсі на іншу посаду судді в
порядку, визначеному законом. Особливості переведення судді на посаду в іншому суді можуть бути визначені
законом;</p>
</li>
<li>
<p>до впровадження нового адміністративно-територіального устрою України відповідно до змін до Конституції України
щодо децентралізації влади, але не довше ніж до 31 грудня 2017 року, утворення, реорганізацію та ліквідацію судів
здійснює Президент України на підставі та у порядку, що визначені законом;</p>
</li>
<li>
<p>упродовж двох років переведення судді з одного суду до іншого здійснює Президент України на підставі відповідного
подання Вищої ради правосуддя;</p>
</li>
<li>
<p>судді Конституційного Суду України, призначені до набрання чинності Законом
України <a href="https://zakon.rada.gov.ua/laws/show/1401-19">&quot;Про внесення змін до Конституції України (щодо правосуддя)&quot;</a>
, продовжують здійснювати свої повноваження до припинення повноважень або звільнення в порядку, передбаченому
статтею 149-1 Конституції України, без права призначення повторно. Повноваження судді Конституційного Суду
України, який на день набрання чинності Законом України &quot;Про внесення змін до Конституції України (щодо
правосуддя)&quot; досяг шістдесяти п’яти років, але рішення щодо звільнення такого судді з посади не ухвалено,
припиняються;</p>
</li>
<li>
<p>представництво відповідно до закону прокуратурою громадян в судах у справах, провадження в яких було розпочато до
набрання чинності Законом
України <a href="https://zakon.rada.gov.ua/laws/show/1401-19">&quot;Про внесення змін до Конституції України (щодо правосуддя)&quot;</a>
, здійснюється за правилами, які діяли до набрання ним чинності, — до ухвалення у відповідних справах остаточних
судових рішень, які не підлягають оскарженню;</p>
</li>
<li>
<p>Генеральний прокурор України, призначений на посаду до набрання чинності Законом України &quot;Про внесення змін до
Конституції України (щодо правосуддя)&quot;, здійснює повноваження Генерального прокурора до звільнення в
установленому порядку, але не довше строку, на який його було призначено, та не може обіймати посаду два строки
поспіль;</p>
</li>
<li>
<p>представництво відповідно до пункту 3 частини першої статті 131-1 та статті 131-2 цієї Конституції виключно
прокурорами або адвокатами у Верховному Суді та судах касаційної інстанції здійснюється з 1 січня 2017 року; у
судах апеляційної інстанції — з 1 січня 2018 року; у судах першої інстанції — з 1 січня 2019 року.</p>
</li>
</ol>
</li>
</ol>
<p>Представництво органів державної влади та органів місцевого самоврядування в судах виключно прокурорами або адвокатами
здійснюється з 1 січня 2020 року.</p>
<p>Представництво в суді у провадженнях, розпочатих до набрання чинності Законом
України <a href="https://zakon.rada.gov.ua/laws/show/1401-19">&quot;Про внесення змін до Конституції України (щодо правосуддя)&quot;</a>,
здійснюється за правилами, які діяли до набрання ним чинності, — до ухвалення у відповідних справах остаточних судових
рішень, які не підлягають оскарженню.</p>
<p><em>{Розділ XV доповнено пунктом 16-1 згідно із
Законом <a href="https://zakon.rada.gov.ua/laws/show/1401-19#n179">№ 1401-VIII від 02.06.2016</a>}</em></p>
</div></article></article></main>
</div>
</body>
</html>
    